<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3950</id><udhid>UDH:TvAR/3950</udhid><titel>Pollemans c.s. / Van Schip (TvAR 2007/5400)</titel><searchwords><searchword>TvAR 7/8/2007</searchword><searchword>TvAR 2007/5400</searchword><searchword>UDH:TvAR/3950</searchword></searchwords><attachments><attachment><name>TvAR_2007_7 8-jurisprudentie.pdf</name><extention>pdf</extention><url>https://denhollander.info/download/3924/ci</url></attachment></attachments><inleiding>&lt;p&gt;[Pw, art. 44] Tussenarrest: Hof onderzoekt de in de verlengingsprocedure door de voormalige verpachter kenbaar gemaakte wil en vergelijkt die met de gerealiseerde bedrijfsopzet. Die bedrijfsopzet is wezenlijk anders. Het is niet aannemelijk dat de beslissing in de verlengingsprocedure &amp;ndash; die onder meer gegrond is geweest op het oordeel dat het persoonlijk gebruik van het toenmalige gepachte voor de toenmalige verpachter van overwegende betekenis was &amp;ndash; dezelfde zou zijn geweest indien de toenmalige verpachter de gerealiseerde bedrijfsopzet destijds als zijn wil te kennen zou hebben gegeven. Niet kan worden gezegd dat de voormalige verpachter het voormalige gepachte overeenkomstig zijn in de verlengingsprocedure geuite wil duurzaam in persoonlijk gebruik heeft genomen. Uit het vorenstaande volgt op zichzelf nog niet zonder meer dat de door de toenmalige verpachter in de verlengingsprocedure geuite wil in werkelijkheid niet aanwezig is geweest. De voormalige verpachter voert aan dat hij van zijn oorspronkelijke voornemen is afgeweken in verband met de na de beschikking van het hof zich plotseling voordoende mogelijkheid om een bepaald hem passend landbouwbedrijf te verwerven, in combinatie met in de voorbereidingen voor de bouw van de ligboxenstal opgetreden vertraging, het ontbreken van de beschikbaarheid van aanvullende gronden in de omgeving van het voormalige gepachte en het voortduren van een agressieve opstelling aan de zijde van de voormalige pachters. Het hof beveelt bewijslevering. Eindarrest: Hof oordeelt dat voormalige verpachter heeft voldaan aan de op hem rustende bewijslast. Weliswaar is niet geloofwaardig dat tegenslag bij de aankoop van gronden in de omgeving van het voormalige gepachte een verklaring zou kunnen bieden voor een wijziging in zijn voornemen, maar uit de getuigenverklaringen volgen wel andere redelijke verklaringen voor zo&amp;rsquo;n wijziging. In de eerste plaats was na de beschikking in de verlengingsprocedure vertraging in de voorbereidingen voor de bouw van de ligboxenstal ontstaan, welke vertraging de voormalige verpachter voor aanzienlijke problemen plaatste. In de tweede plaats bestonden er moeilijkheden in de verhouding tussen partijen van min of meer ernstige aard. Op zichzelf is juist, zoals van de zijde van de voormalige pachters is aangevoerd, dat ook ten tijde van de verlengingsprocedure die verhouding niet goed was, maar het is begrijpelijk dat de voormalige verpachter heeft gehoopt dat de voormalige pachters zich bij de uitkomst in de verlengingsprocedure neer zouden leggen. Dat bleek niet het geval en de voormalige verpachter heeft integendeel moeten ervaren dat ook door hem ingeschakelde derden moeilijkheden ondervonden om tot het gepachte toegang verkrijgen. Beide genoemde omstandigheden maken het begrijpelijk dat de voormalige verpachter de begin 2000 plotseling opkomende mogelijkheid om het bedrijf van een bepaalde derde te verwerven, heeft benut. Het hof acht het niet aannemelijk dat de voormalige verpachter de voorbereidingen voor de bedrijfsverplaatsing naar het voormalige gepachte in sc&amp;egrave;ne heeft gezet.&lt;/p&gt;</inleiding><content>&lt;p&gt;Arrest van 1 maart 2005 in de zaak van: Johannes Pollemans en Johannes Petrus Maria Pollemans, beiden wonende te Oude Tonge, appellanten, procureur: mr. P.C. Plochg, tegen: Johannes Gijsbertus Julianus van Schip, wonende te Bunnik, ge&amp;iuml;ntimeerde, procureur: mr. A.F.M. van Vlijmen. 1. Het geding in eerste aanleg Voor de procedure in eerste aanleg wordt verwezen naar de inhoud van de vonnissen van 14 maart 2003 en 26 maart 2004, die de pachtkamer van de rechtbank te Rotterdam, sector kanton, locatie Middelharnis, tussen appellanten (hierna te noemen: Pollemans c.s.) als eisers in conventie en verweerders in reconventie en ge&amp;iuml;ntimeerde (hierna te noemen: Van Schip) als gedaagde in conventie en eiser in reconventie heeft gewezen. Van genoemde vonnissen is een fotokopie aan dit arrest gehecht. 2. Het geding in hoger beroep Pollemans c.s. hebben bij exploot van 21 april 2004 aan Van Schip aangezegd van de vonnissen van 14 maart 2003 en 26 maart 2004 in hoger beroep te komen, met zijn dagvaarding voor dit hof. Bij memorie van grieven hebben Pollemans c.s. zes grieven tegen de bestreden vonnissen aangevoerd en toegelicht, hebben zij bewijs aangebo den, en hebben zij gecon cludeerd dat het hof de bestreden vonnissen zal vernietigen, en opnieuw recht doende Van Schip alsnog zal veroordelen tot betaling van een bedrag van &amp;not; 626.166,87, te vermeerderen met de wettelijke rente daarover vanaf de dag van dagvaarding in eerste aanleg tot aan de dag van algehele voldoening, alsmede tot betaling van de buitengerechtelijke incassokosten, met veroordeling van Van Schip in de kosten van de procedure in beide instanties. Bij memorie van antwoord heeft Van Schip de grieven bestreden en ver weer gevoerd, heeft hij bewijs aangebo den en een aantal producties in het geding gebracht, en heeft hij gecon cludeerd dat (zo zal zijn bedoeld:) het hof de bestreden vonnissen zal bekrachtigen, met veroordeling van Pollemans c.s. in de kosten van het hoger beroep. Ter zitting van 7 februari 2005 hebben partijen de zaak doen bepleiten, Pollemans c.s. door mr. W.P. Keulers, advocaat te Zoetermeer, en Van Schip door mr. A. Schep, advocaat te Oud-Beijerland; beiden hebben daarbij pleit notities in het geding ge bracht. Vervolgens hebben partijen de stukken voor het wijzen van arrest aan het hof overgelegd. 3. De vaststaande feiten De pachtkamer in eerste aanleg heeft in haar vonnis van 14 maart 2003 onder 2 feiten vastgesteld. Aangezien tegen die vaststelling als zodanig geen grieven zijn aangevoerd of bezwaren zijn geuit, zal ook het hof in hoger beroep van die feiten uitgaan. Die feiten zijn de navolgende. Tussen Pollemans c.s., als pachters, en Van Schip alsmede diens broer H.J.A. van Schip (en eerder hun rechtsvoorganger, hun pleegvader A.C. van Wijk) als verpachters heeft een pachtovereenkomst bestaan vanaf 1 november 1971 tot 1 november 1999 met betrekking tot de hoeve met bijbehorend land, plaatselijk bekend Blauwe Pannenweg 3 te Oude Tonge, groot 16.07.55 ha, kadastraal bekend gemeente Oostflakkee, sectie K nr. 436, hierna aan te duiden als &amp;lsquo;het (toen- of voormalige) gepachte&amp;rsquo;. Bij beschikking van 6 oktober 1998 van de pachtkamer van het kantongerecht te Middelharnis is de pachtovereenkomst verlengd met &amp;eacute;&amp;eacute;n jaar tot 1 november 2000, waarbij is bepaald dat verdere verlenging niet mogelijk is. Tevens is bepaald dat Van Schip en diens genoemde broer aan Pollemans c.s. een bedrag van 1 miljoen gulden dienen te betalen wanneer zich de situatie voordoet als bedoeld in artikel 44 lid 3 Pachtwet. De pachtkamer van dit hof heeft bij beschikking van 25 mei 1999 de voormelde beschikking vernietigd en het verlengingsverzoek alsnog afgewezen. De bepaling tot betaling van een vergoeding wanneer zich de situatie van artikel 44 lid 3 Pachtwet voordoet, is door het hof gehandhaafd. Van Schip heeft omstreeks juni 2000 geleverd gekregen het recht van erfpacht van de Hoeve De Boeien aan de Vossegatsdijk nr. 2 te Bunnik met daarbij behorend 25.11.25 ha land. Daarnaast pacht hij van de gemeente Utrecht een perceel weiland behorende tot het landgoed Nieuw-Amelis- weerd te Bunnik, sectie O nr. 463, groot 0.06.41.14 ha. Deze pachtovereenkomst is goedgekeurd door de grondkamer en aangegaan voor de duur van 6 jaar, ingaande 1 juli 2000. 4. Beoordeling van het geschil in hoger beroep Pollemans c.s. hebben in conventie betaling gevorderd van het onder 3.3 en 3.4 bedoelde bedrag van 1 miljoen gulden, vermeerderd met wettelijke rente en met een bedrag van &amp;euro; 128.397,11 voor volgens hen daadwerkelijk geleden schade. In reconventie heeft Van Schip schadevergoeding gevorderd tot een bedrag van &amp;euro; 78.803,47, vermeerderd met wettelijke rente, op grond van tekortkomingen van Pollemans c.s. Bij het vonnis van 14 maart 2003 heeft de pachtkamer in eerste aanleg de vordering in reconventie niet toewijsbaar geoordeeld en heeft zij ter zake van de vordering in conventie aan Van Schip bewijs opgedragen. Bij het vonnis van 26 maart 2004 heeft de pachtkamer in eerste aanleg de vorderingen in conventie zowel als die in reconventie afgewezen. De grieven richten zich uitsluitend tegen het vonnis van 26 maart 2004. Weliswaar beogen Pollemans c.s. volgens de toelichting van grief VI het geschil in volle omvang aan het hof voor te leggen, maar dat ontslaat Pollemans c.s. niet van hun gehoudenheid om tegen de door hen bestreden vonnissen een of meer gemotiveerde bezwaren te formuleren. In de memorie van grieven heeft het hof niet een zodanig bezwaar tegen het vonnis van 14 maart 2003 kunnen ontwaren. Pollemans c.s. zijn in hun hoger beroep tegen dat vonnis derhalve niet-ontvankelijk. Van Schip heeft geen incidenteel beroep ingesteld tegen de beslissing van de pachtkamer in eerste aanleg op de vordering in reconventie. In hoger beroep staat derhalve alleen de vordering in conventie nog ter beoordeling. Het hof zal de grieven zoveel mogelijk gezamenlijk bespreken. Uit de beschikking van dit hof van 25 mei 1999 volgt dat Van Schip in de verlengingsprocedure kenbaar heeft gemaakt dat het zijn wil was om (1) een eigen bedrijf op het toenmalige gepachte op te zetten, (2) ter plaatse een ligboxenstal te bouwen, (3) veel voer bij te kopen zolang in Oude Tonge niet meer grond beschikbaar zou zijn en (4) in de omgeving van het toenmalige gepachte de grond aan te kopen die volgens zijn informatie daar &amp;lsquo;binnenkort&amp;rsquo; te koop zou komen en eventueel ook de circa 5 hectare grond die Pollemans c.s. in eigendom hebben. De na de bedoelde beschikking door Van Schip gerealiseerde bedrijfsopzet is wezenlijk anders. Van Schip heeft ter plaatse van het voormalige gepachte geen ligboxenstal gebouwd en heeft in de omgeving van het gepachte ook geen grond aangekocht. Het voormalige gepachte vervult in de huidige bedrijfsopzet uitsluitend een rol wat betreft voederwinning en de opfok van jongvee ten behoeve van een melkveebedrijf dat voor het overige op een afstand van meer dan honderd kilometer van Oude Tonge is gevestigd. Het is niet aannemelijk dat de beslissing in de verlengingsprocedure &amp;ndash; die onder meer gegrond is geweest op het oordeel dat het persoonlijk gebruik van het toenmalige gepachte voor Van Schip van overwegende betekenis was (zie de beschikking onder 5.3 tot en met 5.6) &amp;ndash; dezelfde zou zijn geweest indien Van Schip de gerealiseerde bedrijfsopzet destijds als zijn wil te kennen zou hebben gegeven. Voorzover de pachtkamer in eerste aanleg ervan uit is gegaan dat Van Schip het voormalige gepachte overeenkomstig zijn in de verlengingsprocedure geuite wil duurzaam in persoonlijk gebruik heeft genomen, komen de grieven daar derhalve terecht tegen op. Uit hetgeen is overwogen, volgt op zichzelf nog niet zonder meer dat de door Van Schip in de verlengingsprocedure geuite wil in werkelijkheid niet aanwezig is geweest. Van Schip voert aan dat hij van zijn oorspronkelijke voornemen is afgeweken in verband met de na de beschikking van het hof zich plotseling voordoende mogelijkheid om het onder 3.5 bedoelde bedrijf te verwerven, in combinatie met in de voorbereidingen voor de bouw van de ligboxenstal opgetreden vertraging, het ontbreken van de beschikbaarheid van aanvullende gronden in de omgeving van het voormalige gepachte en het voortduren van een agressieve opstelling aan de zijde van Pollemans c.s. Alvorens het hof met het oog op deze stellingen tot een waardering komt van de beschikbare bewijsmiddelen (waaronder de ten overstaan van de pachtkamer in eerste aanleg afgelegde getuigenverklaringen), is het van belang dat eerst gevolg wordt gegeven aan het aanbod van Pollemans c.s. om in hoger beroep alsnog tegenbewijs te leveren. Dat aanbod hebben zij ter gelegenheid van het pleidooi in hoger beroep in die zin geconcretiseerd, dat zij hebben aangegeven in ieder geval te willen horen (1) de verkoper van het onder 3.5 bedoelde bedrijf, G.J.J. Zomer, die in eerste aanleg niet als getuige is gehoord en van wie slechts een schriftelijke verklaring (productie 16 bij conclusie van antwoord in conventie en van eis in reconventie) is overgelegd, en (2) makelaar Van Kempen te Melissant, die volgens Pollemans c.s. kan verklaren dat in de omgeving van Oude Tonge in de voor deze procedure relevante periode wel degelijk grond te koop is geweest. De omstandigheid dat Pollemans c.s. in eerste aanleg van contra-enqu&amp;ecirc;te hebben afgezien, staat er niet aan in de weg dat bedoeld bewijsaanbod wordt gehonoreerd, nu immers het rechtsmiddel van het hoger beroep mede ertoe strekt om de appellerende partij de gelegenheid te bieden tot verbetering en aanvulling van hetgeen zij bij de procesvoering in eerste aanleg heeft gedaan of nagelaten. De slotsom is dat Pollemans c.s. niet-ontvankelijk zijn in hun beroep tegen het vonnis van 14 maart 2004 en dat voor het overige na bewijslevering nader zal worden beslist. 5. Beslissing Het hof, recht doende in hoger beroep: verklaart Pollemans c.s. niet-ontvankelijk in hun hoger beroep tegen het vonnis van de pachtkamer van de rechtbank te Rotterdam, sector kanton, locatie Middelharnis, van 14 maart 2003; laat Pollemans c.s. toe tot het onder 4.7 bedoelde tegenbewijs; bepaalt dat, indien Pollemans c.s. dat bewijs door middel van getuigen wensen te leveren, het verhoor van deze getuigen zal ge schieden ten overstaan van het tot raadsheer-commissaris benoemde lid van het hof mr. W.L. Valk en de raad ing. L.L.M. de Lorijn, die daartoe zitting zullen houden in het paleis van justitie aan de Walburg straat 2-4 te Arnhem en wel op een nader door de raadsheer-commissaris vast te stellen dag en tijdstip; bepaalt dat het aantal voor te brengen getuigen alsmede de verhinderda gen van partijen, van hun advocaten en van de getuigen in de maanden april, mei en juni 2005 zullen worden opgegeven ter rolzitting van 15 maart 2005, ambt s - halve pe remp toir, waarna dag en uur van de verhoren (ook indien voor melde opgave van een of meer der partijen ontbreekt) door de raadsheer-commissaris zullen worden vastge steld en in beginsel geen uitstel in verband met verhinderingen zal worden ver leend; houdt verder iedere beslissing aan. Arrest van 11 april 2006 1. Het verloop van het geding Voor het verloop van het geding tot aan het arrest van 1 maart 2005 (hierna: het tussenarrest) verwijst het hof naar dat arrest. Ingevolge het tussenarrest hebben getuigenverhoren plaatsgevonden, waarvan proces-verbaal is opgemaakt. Vervolgens hebben partijen het debat schriftelijk voortgezet, Pollemans c.s. bij memorie na enqu&amp;ecirc;te en Van Schip bij memorie van antwoord na enqu&amp;ecirc;te. Vervolgens hebben partijen andermaal de stukken voor het wijzen van arrest aan het hof overgelegd. 2. Voortgezette beoordeling van het geschil in hoger beroep Bij het tussenarrest zijn Pollemans c.s. toegelaten tot het door hen aangeboden tegenbewijs tegenover het bewijs dat in eerste aanleg door Van Schip is bijgebracht. Pollemans c.s. hebben als getuigen voorgebracht: N.A. van Kempen, makelaar, J. Schep, ondernemer, partij Van Schip, diens dochter M. van Schip, L.P. de Jong, cli&amp;euml;ntadviseur bij het accountantskantoor waar Van Schip destijds klant was, G.J.J. Zomer, verkoper van het bedrijf in Bunnik dat in 2000 door Van Schip is gekocht, J.P. Kleijwegt, tot 1 juli 2000 juridisch adviseur bij het genoemde accountantskantoor, en J. Looman, bedrijfskundige bij hetzelfde kantoor. In eerste aanleg heeft Van Schip als getuigen doen horen: H.J.M. van Dun, bouwkundig adviseur, C.A. van Peperstraten, makelaar, de al genoemde J. Schep, J. Kieviet, hoofdagent van politie, partij Van Schip, J.J. van Tilburg, melkgeitenhouder, en M. van Schip, zoon van Van Schip. Het hof heeft in het tussenarrest reeds beslist dat de uiteindelijk door Van Schip gerealiseerde bedrijfsopzet zodanig verschilt van de in de verlengingsprocedure geuite wil, dat niet kan worden gezegd dat hij het gepachte overeenkomstig die wil in persoonlijk gebruik heeft genomen. Zoals in het tussenarrest onder 4.6 is overwogen, volgt daaruit evenwel op zichzelf nog niet zonder meer dat bedoelde wil in werkelijkheid niet aanwezig is geweest. Of die wil in werkelijkheid aanwezig is geweest, staat thans ter beoordeling. Uit het vermoeden van het tweede lid van artikel 44 Pachtwet volgt dat Van Schip te dien aanzien de bewijslast draagt. Dat betekent ook dat aan de partijgetuigenverklaring van Van Schip slechts bewijskracht toekomt voor zover aanvullende bewijzen voorhanden zijn die zodanig sterk zijn en zodanige essenti&amp;euml;le punten betreffen dat zij zijn verklaring voldoende geloofwaardig maken. Uit onder meer de getuigenverklaringen van Van Dun leidt het hof af dat Van Schip voorbereidingen heeft getroffen voor de bouw van een ligboxenstal en dat die voorbereidingen ook na de mondelinge behandeling in de verlengingsprocedure zijn voortgezet. Dat volgt ook uit diverse in eerste aanleg overgelegde producties. Van Dun heeft verklaard dat hij de aan hem door Van Schip verstrekte opdracht als serieus heeft ervaren, in die zin dat het de bedoeling was dat deze uitgevoerd zou worden. Ook binnen zijn gezin heeft Van Schip voorbereidingen getroffen voor een verhuizing naar het voormalige gepachte, zo lijkt te volgen uit de getuigenverklaring van zijn dochter, die concreet heeft verklaard over bezoeken van haar en haar moeder aan twee scholen in Middelharnis. Volgens die verklaring heeft zij zich eind augustus 1999 bedacht, in verband met wat haar ter ore was gekomen over bedreigingen van de zijde van Pollemans c.s. De omstandigheid dat de dochter van Van Schip in augustus 1999 nog niet daadwerkelijk voor de nieuwe school was opgegeven, is op zichzelf onvoldoende reden om aan de juistheid van haar verklaring te twijfelen. Volgens die verklaring kon opgave voor de nieuwe school nog in een heel laat stadium plaatsvinden. Uit de getuigenverklaring van Van Dun volgt dat de uitvoering van sonderingswerkzaamheden van de zijde van Pollemans c.s. zodanig is bemoeilijkt, dat besloten is om die werkzaamheden uit te stellen tot 1 november 1999, het moment waarop het gepachte door Pollemans c.s. aan Van Schip zou worden opgeleverd. Aldus was vertraging in de bouw van de ligboxenstal ontstaan. Uit de verklaring van Van Schip volgt dat die vertraging Van Schip voor moeilijkheden stelde, in verband met het moment waarop hij zijn boerderij in de Meern zou moeten verlaten. Van Schip moest volgens zijn verklaring (in hoger beroep) op zoek naar een tijdelijk stallingsadres voor zijn koeien. De getuigenverklaring van Schep (in hoger beroep) houdt in dat Van Schip daarover met hem heeft gesproken en dat Schep aan Van Schip heeft beloofd dat als hij een stallingsadres op het spoor zou komen, dat aan Van Schip zou laten weten. Aldus vindt de verklaring van Van Schip voldoende steun in die van Schep. De getuigenverklaringen van Van Peperstraten en Schep (zowel in eerste aanleg als in hoger beroep) houden in dat Van Schip in 1999 pogingen heeft ondernomen om grond aan te kopen in de onmiddellijke nabijheid van het voormalige gepachte, maar dat dit niet is gelukt, omdat daar geen grond te koop bleek. Schep (in hoger beroep) heeft verklaard dat hij de indruk had dat de plannen van Van Schip om in Oude-Tonge zijn melkveebedrijf voort te zetten &amp;lsquo;bloedserieus&amp;rsquo; waren. De getuigenverklaring van Van Kempen is met die van Van Peperstraten en Schep niet in tegenspraak. De concrete objecten waarover deze getuige spreekt, waren ook volgens de verklaring van de getuige niet voor Van Schip beschikbaar, dan wel voor hem niet zonder meer aantrekkelijk. Wel volgt uit de getuigenverklaring dat er op een termijn van enkele jaren alsnog re&amp;euml;le kansen voor Van Schip zouden zijn geweest om gronden in de omgeving van Oude-Tonge aan te kopen. Uit de getuigenverklaring van onder meer Kieviet volgt dat tussen Van Schip en Pollemans c.s., ook los van de aangeduide moeilijkheden rond de sonderingswerkzaamheden, in de tweede helft van 1999 moeilijkheden hebben bestaan, die het begrijpelijk maken dat Van Schip en diens gezin tegen een verhuizing naar het voormalige gepachte, dat naar het hof begrijpt in de directe omgeving van de woning van Pollemans c.s. is gelegen, erg op zijn gaan zien. In dit verband kan in het midden blijven of &amp;aacute;lle incidenten die van de zijde van Van Schip zijn vermeld daadwerkelijk hebben plaatsgevonden, en of de toedracht van die incidenten steeds zo is geweest als door Van Schip aangegeven. In dit verband acht het hof voldoende dat Kieviet, die het hof beschouwt als een bij uitstek onafhankelijke getuige, heeft verklaard dat de echtgenote van Van Schip zich daadwerkelijk bedreigd heeft gevoeld. Dat dit meer was dan een voorbijgaande, zuiver persoonlijke beleving van de echtgenote van Van Schip volgt uit het geheel van zijn verklaring, en met name uit de bemoeienis van de politie en van gemeenteambtenaren waarover hij, evenals andere getuigen, heeft verklaard. Het is alleszins begrijpelijk dat de omstandigheid dat de echtgenote van Van Schip zich bedreigd voelde, ook zijn weerslag heeft gehad op de bereidheid van dochter van Van Schip om naar Oude-Tonge te verhuizen, conform hetgeen deze als getuige heeft verklaard. De getuigenverklaring van Zomer houdt in dat hij voor het eerst op 6 januari 2000, naar aanleiding van informatie over het nieuwe belastingstelsel, het voornemen heeft opgevat om zijn bedrijf te be&amp;euml;indigen en dat hij vervolgens zijn bedrijf aan Van Schip te koop heeft aangeboden. Deze verklaring vindt steun in die van Schep (in hoger beroep), die verklaart dat het te koop aanbieden door Zomer van zijn bedrijf &amp;lsquo;een donderslag bij heldere hemel&amp;rsquo; was en in die van De Jong, die op grond van het dossier van zijn kantoor heeft verklaard dat in de contacten met Van Schip steeds sprake was van een verhuizing naar Oude-Tonge en dat van de mogelijkheid dat Van Schip naar Bunnik zou gaan, pas sprake was toen Van Schip in de loop van 2000 de relatie met zijn kantoor had opgezegd. Ook de verklaring van Looman biedt steun aan de geloofwaardigheid van de verklaring van Zomer dat hij eerst begin 2000 het voornemen had om zijn bedrijf te be&amp;euml;indigen. Looman was tevens adviseur van Zomer en verklaart dat Zomer hem in maart of april 2000 voor het eerst over bedrijfsbe&amp;euml;indiging heeft benaderd. Uit de verklaringen van Kleijwegt en Looman volgt dat Van Schip zich kort na de beschikking in de verlengingsprocedure heeft laten adviseren omtrent de vraag wat moet worden verstaan onder het persoonlijk in gebruik nemen van het voormalige gepachte, de wil tot persoonlijk gebruik, de vereiste duurzaamheid en ook de gevolgen van een wijziging in de wil tot persoonlijke ingebruikname. De achtergrond van deze vragen was volgens Kleijwegt dat er problemen waren tussen Van Schip en Pollemans c.s. in verband met met name onderzoek naar de bodemgesteldheid en de weigering van de pachter om toegang tot het bedrijf te verschaffen. Dat sluit aan bij de verklaring van Looman, volgens welke de omstandigheid dat Van Schip zich door Pollemans c.s. bedreigd voelde de aanleiding voor de vragen was. Volgens Kleijwegt heeft hij destijds niet begrepen dat Van Schip een concreet voornemen had om ergens anders dan in Oude-Tonge zijn bedrijf voort te zetten. De getuige herinnert zich dat gesproken is over de mogelijkheid voor Van Schip om een werknemer in te schakelen en herinnert zich niet dat gesproken is over de mogelijkheid om de nieuwbouw in Oude-Tonge achterwege te laten. Ook volgens Looman was het destijds de bedoeling om in Oude- Tonge een ligboxenstal te bouwen. Op grond van een en ander oordeelt het hof dat Van Schip heeft voldaan aan de op hem rustende bewijslast. Weliswaar is niet geloofwaardig dat tegenslag bij de aankoop van gronden in de omgeving van het voormalige gepachte een verklaring zou kunnen bieden voor een wijziging in het voornemen van Van Schip, maar uit de getuigenverklaringen volgen wel andere redelijke verklaringen voor zo&amp;rsquo;n wijziging. In de eerste plaats was na de beschikking in de verlengingsprocedure vertraging in de voorbereidingen voor de bouw van de ligboxenstal ontstaan, welke vertraging Van Schip voor aanzienlijke problemen plaatste. In de tweede plaats bestonden er moeilijkheden in de verhouding tussen Pollemans c.s. en Van Schip van min of meer ernstige aard. Op zichzelf is juist, zoals van de zijde van Pollemans c.s. is aangevoerd, dat ook ten tijde van de verlengingsprocedure die verhouding niet goed was, maar het is begrijpelijk dat Van Schip heeft gehoopt dat Pollemans c.s. zich bij de uitkomst in de verlengingsprocedure neer zouden leggen. Dat bleek niet het geval en Van Schip heeft integendeel moeten ervaren dat ook door hem ingeschakelde derden moeilijkheden ondervonden om tot het gepachte toegang te verkrijgen. Beide genoemde omstandigheden maken het begrijpelijk dat Van Schip de begin 2000 plotseling opkomende mogelijkheid om het bedrijf van Zomer te verwerven, heeft benut. Van de zijde van Pollemans c.s. is gesuggereerd dat Van Schip de voorbereidingen voor de bedrijfsverplaatsing naar Oude-Tonge in sc&amp;egrave;ne heeft gezet. Zij wijzen in dat verband op de omstandigheid dat Van Schip reeds kort na de beschikking in de verlengingsprocedure bij Kleijwegt en Looman advies heeft ingewonnen en dat in dat verband onder meer ook is gesproken over de gevolgen van de gefixeerde schadeloosstelling zoals die in bedoelde beschikking is opgenomen. De omstandigheid dat Van Schip zich reeds vroegtijdig omtrent zijn juridische positie heeft laten adviseren zegt op zichzelf echter niets. Hetgeen Kleijwegt en Looman omtrent de aanleiding voor de vragen van Van Schip hebben verklaard, wijst wel op bij Van Schip inmiddels ontstane twijfels, maar niet op een (toen reeds) ontbreken van de wil tot persoonlijk gebruik van het gepachte. Die twijfels waren, zo volgt uit de verklaringen van genoemde getuigen, ingegeven door de perikelen rond de bodemsondering, die zich onbetwist n&amp;aacute; de beschikking in de verlengingsprocedure hebben voorgedaan, en meer in het algemeen door problemen in de relatie tussen Pollemans c.s. en Van Schip. Verder is van belang dat geen van de getuigen heeft verklaard destijds te hebben getwijfeld aan de welgemeendheid van het voornemen van Van Schip om zijn melkveebedrijf naar Oude-Tonge te verplaatsen; integendeel volgt uit de verklaringen van diverse getuigen dat zij van die welgemeendheid overtuigd waren. De slotsom is dat de grieven niet tot vernietiging van het vonnis van 26 maart 2004 kunnen leiden, zodat dat vonnis &amp;ndash; naar uit het tussenarrest volgt met verbetering van de gronden &amp;ndash; dient te worden bekrachtigd voor zover in dit hoger beroep betrokken. Het hof zal Pollemans c.s. veroor- delen in de kosten van het hoger beroep. Daarbij zal het hof in verband met de aard van de zaak uitgaan van tarief II (in plaats van tarief VII) van het liquidatietarief, evenwel zonder het maximum aantal punten van dat tarief. 3. Beslissing Het hof, recht doende in hoger beroep: bekrachtigt het vonnis van de pachtkamer van de rechtbank te Rotterdam, sector kanton, locatie Middelharnis, van 26 maart 2004 voor zover in dit hoger beroep betrokken; veroordeelt Pollemans c.s. in de kosten van het hoger beroep, tot aan deze uitspraak aan de zijde van Van Schip begroot op &amp;euro; 4.470,-voor sala ris procureur en op &amp;euro; 241,- voor griffierecht.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3950</htmlpath></article>
</articles></edition>
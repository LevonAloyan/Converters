<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>5784</id><udhid>UDH:TvAR/5784</udhid><titel>Het wetsvoorstel Minas</titel><searchwords><searchword>TvAR 2/1997</searchword><searchword>UDH:TvAR/5784</searchword></searchwords><attachments><attachment><name>1997_nr 2_Artikel_Bruil.pdf</name><extention>pdf</extention><url>https://denhollander.info/download/5715/ci</url></attachment></attachments><inleiding>Inleiding&#13;
In het najaar van 1996 is een voorstel tot wijziging van de Meststoffenwet naar de Tweede Kamer gestuurd.' Het betreft hier het langverwachte Mineralenaangifte-systeem, ofwel 'Minas'. Dit systeem was al aangekondigd in de Integrale Notitie Mest- en ammoniakbeleid2 en de inwerkingtreding wordt voorzien voor 1 januari 1998. De behandeling in de Tweede Kamer is intussen van start gegaan met de inbreng van de vaste Commissie in een verslag. Naar aanleiding van dat verslag zijn alweer een nota en een nota van wijziging verschenen.3 In dit artikel wordt allereerst een korte weergave gegeven van het huidige systeem; vervolgens wordt het wetsvoorstel Minas in het nieuwe systeem geplaatst. Daarna zal de inhoud van het wetsvoorstel worden besproken.</inleiding><content>Het huidige systeem&#13;
Een agrarisch bedrijf kan worden voorgesteld als een soort systeem. In de Integrale &#13;
De milieueffecten van het landbouwbedrijf (het 'verlies') worden door de overheid gereguleerd via de verschillende onderdelen van de mestregelgeving:4&#13;
- De ammoniakemissie wordt aan banden gelegd via de milieuvergunning; voor de normering daarvan is de Interimwet ammoniak en veehouderij van belang; via dezelfde milieuvergunning wordt ook de in bovenstaand schema niet weergegeven stankhinder geregeld.5&#13;
- Het gebruik van mest op de bodem is gereguleerd in het Besluit gebruik dierlijke meststoffen (BGDM), gebaseerd op de Wet bodembescherming. Het besluit bevat gebruiksnormen en bepalingen over de wijze van gebruik en de periode waarin uitgereden mag worden.&#13;
Naast deze aanpak van de effecten is ook de productie van mest als zodanig aan regels gebonden via de Meststoffenwet, de Wet verplaatsing mestproduktie en de op deze wetten gebaseerde uitvoeringsregelingen.&#13;
Op basis van de Meststoffenwet (art. 6) en het Besluit mestbank en mestboekhou-ding6 moeten producenten van dierlijke meststoffen een mestboekhouding bijhouden. Deze mestboekhouding bevat gegevens over aantallen en soorten dieren, de tot het bedrijf behorende oppervlakte landbouwgrond, de afgeleverde hoeveelheid mest. Deze mestboekhouding is het belangrijkste controlemiddel van de overheid; zij biedt de basis voor het bepalen van de toegestane hoeveelheid mestproductie, maar ook voor de te betalen overschotheffing en voor een oordeel over een juist gebruik van mest-stoffen.&#13;
Sinds 1990 bestaat de mogelijkheid voor varkens- en pluimveehouders om mee te doen aan het Mineralen Aanvoer en Registratie Systeem (MiAR). Met dit systeem kunnen veehouders aantonen dat de werkelijke fosfaatproductie lager is dan de door de minister in de Regeling aanwijzing diersoorten en hun mestproduktie forfaitair vastgestelde productie per dier. Deze lagere fosfaatproductie heeft gevolgen voor het mestquotum: de overschotheffing wordt lager en ook kan men ermee tegemoetkomen aan de zogenaamde 30%-korting (zie art. 14a Meststoffenwet). De basis voor MiAR is de registratie van alle fosfor die met het voer aan de varkens en de kippen wordt gegeven. Gebleken is namelijk dat het voer voor 90% verantwoordelijk is voor de fosfaatproductie. Voorwaarde voor deelname aan MiAR is dat men alleen bepaalde toegestane veevoersoorten gebruikt. Met behulp van de voeroverzichten van de leve-ranciers, de bemonstering van ruwvoer en gegevens van de diertellingkaart komt men dan in een bepaalde 'kolom'7 terecht en komt de fosfaatproductie vast te staan.&#13;
Het nieuwe systeem&#13;
In het huidige regelgevingssysteem valt op dat de mestregelgeving in feite uit verschil-lende - in meerdere of mindere mate van elkaar losstaande - complexen bestaat: regels voor productie, gebruik, overschotten en inrichtingen. In de nieuwe situatie veran-dert dat eigenlijk maar weinig. In de toelichting bij het wetsvoorstel8 wordt gesteld dat de complexiteit zelfs nog toeneemt. Er vervalt wel het een en ander: de Overschot-heffing met bijbehorende uitvoeringsregelingen, de Regeling aanwijzing diersoorten en hun mestproduktie, het mestafzetplan van de Wet verplaatsing mestproduktie. Al deze regels zijn als het ware geïntegreerd in het wetsvoorstel. Dat geldt in zekere zin ook voor de gebruiksnormen uit het Besluit gebruik dierlijke meststoffen en het Besluit overige organische meststoffen, die terugkeren via de verliesnormen. Van een vermindering en een vereenvoudiging van regelgeving is evenwel zeker geen sprake. Ook qua afstemming biedt het wetsvoorstel naar mijn mening te weinig. De mest-wetgeving blijft bestaan uit min of meer onafhankelijk van elkaar functionerende onderdelen. Zo is het jammer dat niet tegelijkertijd gekozen is voor het afschaffen van de mestproductierechten. Overigens is dit aan de andere kant ook wel weer begrijpe-lijk: de overheid wenst kennelijk het mestquotum als reguleringsmiddel te behouden, bijvoorbeeld ten aanzien van de bedrijven die niet onder Minas vallen of voor de situ-atie die kan ontstaan als het nieuwe systeem toch niet zo goed blijkt te werken als voorzien.9&#13;
Het wetsvoorstel Minas&#13;
Het systeem van regulerende mineralenheffingen komt, aldus de toelichting, tegemoet aan de wens van het landbouwbedrijfsleven om te komen tot een meer individuele bedrijfsbenadering in de mestwetgeving. De grondgedachte van het wetsvoorstel is dat de aan- en afvoer van de mineralen fosfaat en stikstof op een bedrijf gereguleerd worden via een heffing. Het gaat er daarbij om een zeker evenwicht op bedrijfsniveau te berei-ken tussen enerzijds de aanvoer van fosfaat en stikstof en anderzijds de afvoer daarvan, met acceptatie van zekere verliezen onderweg. Het cruciale punt qua milieubelasting is de hoogte van deze zogenaamde verliesnormen, die dan ook in de afgelopen tijd onderwerp van felle discussies zijn geweest. Een en ander is geregeld in de vorm van een 'nieuw' hoofdstuk in de Meststoffenwet, getiteld Heffingen (de art. 13/ 13a-13al).&#13;
Extensieve bedrijven&#13;
Extensieve bedrijven worden vooralsnog niet betrokken in Minas. Voor hen geldt een vrijstellingsregeling (titel 5). De voorwaarden zijn:&#13;
- De gemiddelde veebezetting mag niet meer dan 2 GVE per hectare van de tot het bedrijf behorende oppervlakte landbouwgrond zijn. Een grootvee-eenheid komt overeen met een melkkoe.10 Tot die landbouwgrond behoort ook de grond die krachtens teeltpachtovereenkomst of bijzondere kortdurende pacht in gebruik is bij het bedrijf."&#13;
- De som van de aangevoerde meststoffen en de geproduceerde meststoffen bedraagt minder dan 120 kg fosfaat voor grasland en 100 kg fosfaat voor bouwland, in de jaren 1998 en 1999. Voor de jaren daarna gelden nog strengere normen.&#13;
Het is de bedoeling dat in het jaar 2000 alle veehouderijbedrijven aangifteplichtig worden en in 2002 alle overige agrarische bedrijven. Bestemmingsheffing&#13;
De wèl onder Minas vallende bedrijven moeten om te beginnen een bestemmings-heffing betalen (art. 13u Meststoffenwet). Deze heffing bedraagt ƒ 400,- per bedrijf per jaar, maar er kan een reductie van ƒ 300,- verkregen worden als de mineralenaan-gifte vergezeld gaat van een accountantsverklaring. De heffing is dan dus ƒ 100,-. De opbrengsten zijn bestemd voor de bestrijding van de kosten die verbonden zijn aan de uitvoering van deze wet. De concrete invulling moet nog worden besproken met het landbouwbedrijfsleven. In ieder geval gaat het niet om de registratie van de ver-plaatsing van mestproductierechten; daarvoor worden leges gevraagd door het Bureau Heffingen.12 Wel worden de kosten die samenhangen met de uitvoering van het hef-fingensysteem in elk geval de eerste twee jaar uit de bestemmingsheffing gefinancierd. Vermelding verdient nog dat ook intermediaire ondernemingen een heffing moeten betalen. Deze is afzonderlijk geregeld in titel 3. Het betreft hier alleen een fosfaat-heffing op de belastbare hoeveelheid (aanvoer minus afvoer op basis van werkelijke gehalten) van ƒ 20,- per kg.&#13;
Mineralenheffingen&#13;
De bestemmingsheffing heeft geen regulerende functie. Dat is wel het geval met de heffing voor intermediairs en de mineralenheffingen voor agrarische bedrijven. Er zijn twee systemen: de forfaitaire mineralenheffing en de verfijnde mineralenheffing. Een bedrijf kan kiezen voor een van de twee systemen (art. 13h). De Tweede Kamer was kritisch over het naast elkaar bestaan van twee sporen. De minister heeft uitgere-kend dat door de hoogte van de normen in het forfaitaire spoor voor 75% van de bedrijven het verfijnde spoor het meest aantrekkelijk is. Het omslagpunt ligt bij ongeveer 3 GVE. Voor de relatief extensieve bedrijven is het forfaitaire spoor gewenst. Dit heeft voordelen in eenvoud en kostenbesparing. Het forfaitaire spoor dient in de wetssystematiek ook als vangnet voor elk bedrijf dat niet voldoet aan de voorwaarden voor het verfijnde spoor.13&#13;
De forfaitaire heffing wordt geheven over de 'belastbare hoeveelheid meststoffen'. Deze hoeveelheid is: de som van de aangevoerde meststoffen en de hoeveelheid geproduceerde dierlijke meststoffen (de input), verminderd met de output: de hoe-veelheid afgevoerde dierlijke meststoffen, de opname van meststoffen door het gewas - forfaitair vastgesteld en onderscheiden naar grasland en bouwland - en het toelaat-bare verlies van meststoffen. Er wordt vanuit gegaan dat dat verlies in de bodem terechtkomt. Daarnaast zijn er nog enkele nader te regelen bij- en aftrekposten. De tarieven van de heffing zijn ƒ 20,- per kg fosfaat en ƒ 1,50 per kg stikstof. De stikstof-heffing wordt in latere jaren verhoogd. De heffing moet op aangifte worden voldaan (art. 13g). Het kan om aanzienlijke bedragen gaan.14 Met name de fosfaatheffing is hoog gesteld. In een schema weergegeven ziet de forfaitaire heffing er als volgt uit:&#13;
BELASTBARE HOEVEELHEID =&#13;
+ aangevoerde meststoffen&#13;
De hoeveelheid dierlijke meststoffen wordt vastgesteld op basis van gewicht of het volume op basis van forfaitaire omrekennormen, uitgedrukt in kg fosfaat en stikstof, onderscheiden naar mestvorm, diercategorie en bedrijfssysteem. Deze forfaitaire normen zijn opgenomen in bijlage C. Deze bijlage bevat der- halve een groot aantal fosfaat- en stikstofwaarden. Art. 13c, lid 4 maakt het mogelijk dat bij ministeriële regeling regels worden gesteld omtrent de gevallen waarin de hoeveelheden niet forfaitair, maar op basis van werkelijke waarden kunnen worden vastgesteld. De hoeveelheid fosfaat en stikstof in aangevoerde overige organische en anorganische meststoffen (kunstmest) wordt vastgesteld op basis van de werkelijke waarden. Deze waarden moeten bekend zijn op grond van het Besluit overige organische meststoffen (BOOM) en de Mest-stoffenwet 1947. Wat andere meststoffen zijn, is vastgelegd in bijlage B15.&#13;
+ de geproduceerde dierlijke meststoffen&#13;
De hoeveelheid fosfaat en stikstof wordt bepaald op basis van het gemiddeld aantal gehouden en uitgeschaarde dieren. Daarvoor zijn per diersoort forfaitaire normen opgenomen in bijlage A. Deze bijlage lijkt op de huidige Regeling aanwijzing diersoorten en hun mestproduktie.&#13;
+/- de meststoffen in opslag&#13;
Bij amvb kan worden bepaald dat de hoeveelheden worden verminderd met de hoeveelheden stikstof en fosfaat in de mest die aan het einde van het jaar bij het bedrijf in opslag is, en vermeerderd met de hoeveelheden die aan het begin van het jaar in opslag zijn (art. 13ag).&#13;
-/- verwerkte meststoffen&#13;
Bij amvb kunnen regels worden gegeven over een aftrekpost voor dierlijke meststoffen die worden verwerkt tot meststoffen met een droge-stofgehalte van ten minste 80% dan wel tot een niet als een meststof aan te merken product, of meststoffen die bij de be- of verwerking verloren zijn gegaan (art. 13ah).&#13;
-/- de afgevoerde dierlijke meststoffen&#13;
Voor de vaststelling daarvan zie onder 'aangevoerde meststoffen'.&#13;
-/- de opname van meststoffen door het gewas&#13;
Ook de onttrekking door het gewas van meststoffen aan de bodem is forfaitair vastgesteld: 65 kg fosfaat en 300 kg stikstof voor grasland, 50 kg fosfaat en 125 kg stikstof voor bouwland (per ha, per jaar).&#13;
-/- het toelaatbare verlies van meststoffen&#13;
In art. 13e zijn deze verliesnormen vastgesteld. Daarbij wordt een onderscheid gemaakt naar fosfaat en stikstof, alsmede voor de laatste naar bouw- en gras-land. De normen worden in tweejaarlijkse perioden aangescherpt (tot 2005). Dit resulteert in drie tabelletjes. In 1998 is de verliesnorm voor fosfaat 40 kg per ha per jaar. In 2005 wordt dat 25 kg. De verliesnorm voor stikstof is in de eerste periode 300 kg voor grasland en 175 kg voor bouwland. Dit wordt ver-minderd tot respectievelijk 200 kg en 110 kg in 2005. De eindnormen (2008) zijn: 20 kg fosfaat en 180 kg (grasland) en 100 kg (bouwland) stikstof. In art. 13ae is de mogelijkheid geboden om bij amvb afwijkende hoeveelheden vast te stellen voor gronden met een te hoge of te lage fosfaattoestand. Deze bepaling is vooral bedoeld om reparatiebemesting toe te staan. Indien provinciale milieuverordeningen lagere verliesnormen vaststellen, kan daarvan worden uitgegaan. Ook dit moet nog in een amvb worden uitgewerkt (art. 13ai).&#13;
-/- ammoniak correctie&#13;
Een hoeveelheid stikstof wordt van de bedrijven afgevoerd in de vorm van ammoniak dat in de lucht vervluchtigt. Deze verliezen worden gereguleerd via de Wet milieubeheer, de Interimwet ammoniak en veehouderij en de daarop gebaseerde uitvoeringsbesluiten. Het is niet de bedoeling deze verliezen via de mineralenheffing te belasten. Art. 13af maakt het daarom mogelijk dat bij amvb een aftrekpost wordt vastgesteld. Deze aftrekpost staat voor het verlies dat nog optreedt als voldaan is aan huisvestingseisen.16&#13;
Bij de verfijnde mineralenheffing wordt de belastbare hoeveelheid bepaald door de hoeveelheid aangevoerde mineralen, verminderd met de hoeveelheid afgevoerde mineralen en het toelaatbare verlies. De verliesnormen en de heffingen zijn hetzelfde als bij het forfaitaire systeem. De verfijning zit in de posten die worden meegenomen voor de aan- en afvoer. Dat zijn er namelijk veel meer. De aanvoerposten zijn: mest-stoffen (ook kunstmest), diervoeders, dieren en ruwvoer voor uitgeschaard vee. De afvoerposten zijn: dierlijke meststoffen, ruwvoer, dieren, dierlijke producten, akker-en tuinbouwproducten en ruwvoer voor ingeschaarde dieren. Voor bijna alle posten gelden trouwens ook hier forfaitaire normen, neergelegd in lange reeksen tabellen. Slechts de fosfaatgehaltes van dierlijke meststoffen worden door bemonstering vast-gesteld, terwijl voor de anorganische meststoffen de opgave van de leverancier door-slaggevend is. Het is dus nog maar de vraag of veranderingen in de bedrijfsvoering ook werkelijk invloed hebben op de mineralenbalans en of dit nu de 'individuele bedrijfsbenadering' voldoende recht doet. Ook hier weer een schema:&#13;
BELASTBARE HOEVEELHEID = + aangevoerde mineralen&#13;
Dit zijn de aangevoerde mineralen opgesomd in bijlage D. Daarbij gaat het om:&#13;
- dierlijke meststoffen en andere meststoffen; de werkelijke gehaltes wor den in aanmerking genomen;&#13;
- diervoeders; gehaltes overeenkomstig de gegevens van de leverancier;&#13;
- ruwvoer en enkelvoudig krachtvoer; hiervoor zijn forfaitaire gehaltes vastgesteld;&#13;
- dieren; voor de aangevoerde dieren zijn forfaitaire gehaltes vastgesteld;&#13;
- voer dat wordt vastgelegd in uitgeschaarde dieren; hiervoor zijn forfai taire waarden opgenomen. De door deze dieren geproduceerde mest wordt niet bij de productie in aanmerking genomen.&#13;
+/- meststoffen in opslag Zie boven. -/- verwerkte meststoffen&#13;
Zie boven. -/- afgevoerde mineralen&#13;
Ook deze zijn opgesomd in bijlage D. Het zijn:&#13;
- dierlijke meststoffen (werkelijke gehaltes);&#13;
- ruwvoer dat wordt afgevoerd (forfaitaire waarden);&#13;
- dieren (forfaitaire gehaltes);&#13;
- dierlijke producten; voor kaas, boter, melk, eieren en wol zijn forfaitaire gehaltes fosfaat en stikstof vastgesteld (in grammen per kg product);&#13;
- andere akker- en tuinbouwproducten; ook hiervoor zijn forfaitaire normen opgenomen. Daarbij was oorspronkelijk een onderscheid gemaakt naar akkerbouwgewassen, tuinbouwgewassen, klein of zacht fruit, ander fruit, boomkwekerijgewassen en bloembollen. Bij de nota van wijziging is dit vereenvoudigd en wordt alleen nog maar gesproken over akker- en tuin bouwgewassen. De gewassen moeten aantoonbaar van het bedrijf zijn af gevoerd. De norm bedraagt 65 kg fosfaat en 165 kg stikstof. Deze normen wijken weer enigszins af van de 'onttrekkingsnorm' bij de forfaitaire heffing;&#13;
- ruwvoer voor ingeschaarde dieren (forfaitair vastgesteld); de mestpro ductie van deze dieren telt niet mee.&#13;
-/- verliesnormen&#13;
Deze zijn hetzelfde als bij de forfaitaire heffing.&#13;
-/- ammoniakcorrectie&#13;
Zie boven.&#13;
Overige bepalingen in het wetsvoorstel&#13;
Het wetsvoorstel bevat in art. 13 aa-13ab bepalingen over de wijze van heffing, invor-dering en betaling. Titel 7 (art. 13 ac) bevat een mogelijkheid de mineralenverliezen over de verschillende jaren te verrekenen. Indien men in een bepaald jaar een belast-bare hoeveelheid van minder dan nihil heeft, mag men dit verrekenen met de vorige drie jaar en de volgende drie jaar. Deze verrekening vindt alleen plaats bij de verfijnde mineralenheffing. Het wetsvoorstel bevat verder een aantal wijzigingen in overige wetgeving, zoals hiervoor reeds aangeduid. Het gaat daarbij met name om de Wet verplaatsing mestproduktie.&#13;
Het wetsvoorstel bevat in een nieuw art. 17 een ruimere vrijstellingsmogelijkheid dan thans het geval is. Aan een vrijstelling en een ontheffing kunnen allerlei voor-schriften worden verbonden. Deze vrijstellingsbepaling biedt, aldus de toelichting, onder meer de mogelijkheid in te spelen op regionale initiatieven. Ook kan de lande-lijke regelgeving op basis van een vrijstelling terugtreden ten gunste van decentrale sturing door andere overheden. Zo zou het heffingensysteem van de wet buiten wer-king kunnen worden gesteld voor bedrijven ten aanzien waarvan provinciale milieu-verordeningen al in voldoende waarborgen tegen ontoelaatbare mineralenverliezen voorzien. De art. 13ad en volgende (Titel 8 Overige bepalingen) bevatten een groot aantal mogelijkheden tot nadere of afwijkende regelingen in algemene maatregelen van bestuur. Nader geregeld (kunnen) worden:&#13;
- de reparatiebemesting (art. 13ae);&#13;
- de ammoniakcorrectie (art. 13af); - de dierlijke meststoffen in de opslag (art. 13ag);&#13;
- de verwerking tot droge meststoffen of andere producten (art. 13ah);&#13;
- de samenloop met provinciale milieuverordeningen (art. 13ai).&#13;
- De heffingstarieven die in de wet staan, kunnen bij ministeriële regeling worden vervangen. De afwijking mag ten hoogste 100% van het oorspronkelijke tarief zijn (art. 13aj, lid 1). Binnen drie maanden nadat de regeling in werking treedt, wordt een voorstel van wet tot goedkeuring van de regeling aan de Tweede Kamer gezon den. Wordt die goedkeuring niet verleend, dan wordt de regeling onverwijld inge trokken.&#13;
- De gewasontrekkingsnormen en sommige verliesnormen kunnen eveneens bij ministeriële regeling worden vervangen (art. 13aj, lid 2). De bijlagen kunnen even eens door de minister worden aangepast. Ook deze ministeriële regelingen moeten binnen drie maanden door een wetsvoorstel tot goedkeuring worden gevolgd.&#13;
- Over de wijze van vaststelling van allerlei fosfaat- en stikstof gehalten kunnen nadere regels worden gesteld door de minister (art. 13ak).&#13;
- Art. Dal somt nog een aantal onderwerpen op waarvoor door de minister regels kunnen worden gesteld, zoals buitenlandse gronden, bewijsstukken etc.&#13;
Handhaving&#13;
De handhaving is in het voortraject een belangrijk onderwerp geweest. In de toelich-ting bij het wetsvoorstel wordt hier ook uitgebreid op ingegaan. In feite wordt de regulerende heffing als handhavingsinstrument ingezet op basis van uitgebreide admi-nistratieve verplichtingen. Opgemerkt wordt dat de handhavingslasten sterk zullen toenemen, zowel voor de boeren als voor de overheid. Dit zal op zich ten opzichte van het huidige systeem tot een verbetering van de handhaving kunnen leiden. Of er sprake is van evenredigheid tussen baten en lasten, lijkt mij op zijn minst twijfelachtig. De administratieve lasten zijn groot. De baten zijn voor wat betreft de sturingskracht naar verwachting voldoende.17 Of de baten voor de boeren ook aanwezig zijn, hangt sterk af van de mate waarin men via de bedrijfsvoering de uitkomsten kan beïnvloe-den. En zoals gezegd: daar kan, gezien het overwegend forfaitaire karakter van het systeem, ook in de verfijnde heffing, aan getwijfeld worden.</content><legacyfootnotes>1. TK 1995-1996, 24 782, nrs. 1-3 (wetsvoorstel en memorie van toelichting).&#13;
2. TK 1995-1996, 24 445, nr. 1.&#13;
3. TK 1995-1996, 24 782, nrs. 5 en 6.&#13;
4. Uitvoeriger over het systeem van de mestregelgeving: D.W. Bruil, 'Mestregelgeving', Milieu &amp; Recht 1995, blz. 152 e.v.&#13;
5. Zie hierover L. Bomhof, 'Het stankbeleid voor de veehouderij', Agr.r. 1996/12, blz. 584 e.v.&#13;
6. Stb. 1987, 170, gewijzigd.&#13;
7. Van de MiAR-bijlage bij de Regeling aanwijzing diersoorten en hun mestproduktie.&#13;
8. Blz. 42.&#13;
9. Toelichting, blz. 29/30.&#13;
10. Toelichting, blz. 16.&#13;
11. Zie art. 1, lid 4 wetsvoorstel.&#13;
12. Toelichting, blz. 22.&#13;
13. Nota naar aanleiding van het verslag, blz. 3.&#13;
14. Zie Agrarisch Dagblad, 10 januari 1997; de bedragen kunnen oplopen tot enkele duizenden guldens per ha.&#13;
15. Deze bijlage is door de nota van wijzigingen aanzienlijk specifieker geworden; zie art. B2.&#13;
16. Toelichting, blz. 10.&#13;
17. Toelichting, blz. 29.</legacyfootnotes><footnotes><footnote/></footnotes><auteurs>Mr.D.W.Bruil</auteurs><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/5784</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5715</id><udhid>UDH:TvAR/5715</udhid><titel>Van Hoof / Tholen (TvAR 2008/5422)</titel><searchwords><searchword>TvAR 2/2008</searchword><searchword>TvAR 2008/5422</searchword><searchword>UDH:TvAR/5715</searchword></searchwords><attachments><attachment><name>TAR 2008-2 Rechtspraak 2.pdf</name><extention>pdf</extention><url>https://denhollander.info/download/5647/ci</url></attachment></attachments><inleiding>Pachtkamer Hof Arnhem, 26 juni 2007, rolnummers 2005/753 P en 2005/765 P&#13;
(Van Hoof / Tholen)&#13;
(mrs. Valk, Wesseling-Lubberink en Olthof, en de raden ing. De Lorijn en ir. Rogaar)&#13;
&#13;
Onderhoud gebouw. Varkensrecht. Schadevergoeding.</inleiding><content>[Pachtwet, art. 24, 34; Wet herstructurering varkenshouderij,&#13;
art. 6, 16, 18; Varkensbesluit, art. 1]&#13;
Varkensstal voldoet niet aan Varkensbesluit. Pachter hoeft –&#13;
bij gebrek aan zorg van de verpachter – geen pachtprijs te&#13;
betalen. Bij het einde van de pachtovereenkomst geldt ook&#13;
voor varkensrechten de 50/50-regeling. Situatie in 1984 is&#13;
uitgangspunt.&#13;
Arrest in de zaak met rolnummer 2005/753 P van:&#13;
Godefridus Cornelus Leonardus van Hoof,&#13;
wonende te Hoogeloon, gemeente Bladel,&#13;
appellant in het principaal beroep,&#13;
geïntimeerde in het voorwaardelijk incidenteel beroep,&#13;
procureur: mr. P.M. Wilmink,&#13;
tegen:&#13;
Franciscus Hendricus Johannes Tholen,&#13;
wonende te Hoogeloon, gemeente Bladel,&#13;
geïntimeerde in het principaal beroep,&#13;
appellant in het voorwaardelijk incidenteel beroep,&#13;
procureur: mr. F.J. Boom,&#13;
almede in de zaak met rolnummer 2005/765 P van:&#13;
Godefridus Cornelus Leonardus van Hoof,&#13;
(…),&#13;
tegen:&#13;
Franciscus Hendricus Johannes Tholen,&#13;
(…)&#13;
1. Het geding in eerste aanleg in de zaak met&#13;
rolnummer 2005/753 P&#13;
Voor het verloop van het geding in eerste aanleg wordt verwezen&#13;
naar de inhoud van het vonnis van 7 juni 2005 in de&#13;
zaak met het nummer CP 328940/04/03, dat de pachtkamer&#13;
van de rechtbank ’s-Hertogenbosch, sector kanton, locatie&#13;
Boxmeer,&#13;
tussen appellant in het principaal beroep (hierna te noemen:noemen:&#13;
Van Hoof ) als eiser (de kop van het vonnis vermeldt&#13;
abusievelijk: ‘gedaagde’) en geïntimeerde in het principaal&#13;
beroep (hierna te noemen: Tholen) als gedaagde (de kop&#13;
van het vonnis vermeldt abusievelijk: ‘eiser’) heeft gewezen.&#13;
Een kopie van genoemd vonnis is aan dit arrest gehecht.&#13;
Het geding in eerste aanleg in de zaak met&#13;
rolnummer 2005/765 P&#13;
Voor het verloop van het geding in eerste aanleg wordt verwezen&#13;
naar de inhoud van het vonnis van 7 juni 2005 in de&#13;
zaak met het nummer CP 327122/16/03, dat de pachtkamer&#13;
van de rechtbank ’s-Hertogenbosch, sector kanton, locatie&#13;
Boxmeer,&#13;
tussen appellant in het principaal beroep (hierna te noemen:&#13;
Van Hoof ) als gedaagde en geïntimeerde in het principaal&#13;
beroep (hierna te noemen: Tholen) als eiser heeft gewezen.&#13;
Een kopie van genoemd vonnis is aan dit arrest gehecht.&#13;
Het geding in hoger beroep in de zaak met&#13;
rolnummer 2005/753 P&#13;
3.1. Van Hoof heeft bij exploot van 7 juli 2005 aan Tholen&#13;
aangezegd van het onder 1 bedoelde vonnis in&#13;
hoger beroep te komen, met dagvaarding van Tholen&#13;
voor dit hof.&#13;
3.2. Bij memorie van grieven heeft Van Hoof vier grieven&#13;
tegen het bestreden vonnis aangevoerd en toegelicht,&#13;
heeft hij een aantal nieuwe producties in het geding&#13;
gebracht, en heeft hij geconcludeerd dat het hof het&#13;
bestreden vonnis zal vernietigen voor zover het betreft&#13;
de afwijzing van de vorderingen van Van Hoof, zoals&#13;
geformuleerd in het bestreden vonnis op de pagina’s&#13;
2 en 3 onder III, V en VI (eerste alinea inzake het aspect&#13;
van het mestquotum), zulks met bekrachtiging&#13;
van het vonnis voor het overige,&#13;
en opnieuw recht doende:&#13;
a. Tholen zal veroordelen om aan Van Hoof ter zake&#13;
van onbetaald gebleven pachtpenningen te betalen de&#13;
somma van € 9.153,- te vermeerderen met de wettelijke&#13;
rente, te rekenen vanaf de dag der inleidende&#13;
dagvaarding in eerste aanleg tot die der algehele voldoening&#13;
en met een bedrag ad € 405,- terzake&#13;
van buitengerechtelijke kosten;&#13;
b. Tholen zal veroordelen op overeenkomstige wijze&#13;
als is geformuleerd in meergemeld vonnis onder VI;&#13;
2005/753 P en 2005/765 P een en ander met veroordeling&#13;
van Tholen in de kosten van beide instanties.&#13;
3.3. Bij memorie van antwoord heeft Tholen de grieven&#13;
bestreden en verweer gevoerd, heeft hij zijnerzijds in&#13;
voorwaardelijk incidenteel beroep één grief tegen het&#13;
bestreden vonnis opgeworpen, heeft hij bewijs aangeboden&#13;
en een nieuwe productie in het geding gebracht,&#13;
en heeft hij geconcludeerd: in het principaal beroep:&#13;
dat de vorderingen van Van Hoof moeten worden afgewezen,&#13;
althans dat het bestreden vonnis, zo nodig&#13;
met verbetering en/of aanvulling van gronden, moet&#13;
worden bevestigd, en dat Van Hoof moet worden veroordeeld&#13;
in de kosten van het hoger beroep, onder bepaling&#13;
dat Van Hoof de wettelijke rente over deze&#13;
kosten verschuldigd is als hij deze kosten niet binnen&#13;
veertien dagen na dagtekening van ’s hofs arrest heeft&#13;
voldaan;&#13;
in het voorwaardelijk incidenteel beroep:&#13;
dat het hof het bestreden vonnis zal vernietigen voor&#13;
zover het door Tholen opgeworpen incident tot voeging&#13;
van de zaak met de hiervoor onder 2 bedoelde&#13;
zaak is afgewezen en dat het hof, opnieuw recht&#13;
doende, beide zaken zal voegen en ook als zodanig zal&#13;
behandelen.&#13;
3.4. Vervolgens heeft Van Hoof in het principaal beroep&#13;
bij akte op de memorie van antwoord gereageerd, een&#13;
nieuwe productie in het geding gebracht, en heeft hij&#13;
zich in het voorwaardelijk incidenteel beroep aan het&#13;
oordeel van het hof gerefereerd.&#13;
3.5. Bij antwoordakte heeft Tholen een nieuwe productie&#13;
in het geding gebracht en is hij ingegaan op de inhoud&#13;
van de akte van Van Hoof.&#13;
3.6. Ten slotte hebben partijen de stukken voor het wijzen&#13;
van arrest aan het hof overgelegd.&#13;
Het geding in hoger beroep in de zaak met&#13;
rolnummer 2005/765 P&#13;
4.1. Van Hoof heeft bij exploot van 7 juli 2005 aan Tholen&#13;
aangezegd van het onder 2 bedoelde vonnis in&#13;
hoger beroep te komen, met dagvaarding van Tholen&#13;
voor dit hof.&#13;
4.2. Bij memorie van grieven heeft Van Hoof twee grieven&#13;
tegen het bestreden vonnis aangevoerd en toegelicht,&#13;
en heeft hij geconcludeerd dat het hof het bestreden&#13;
vonnis zal vernietigen voor zover de door Tholen op&#13;
grond van de pachtovereenkomst te betalen tegenprestatie&#13;
met ingang van 1 augustus 2003 op nihil&#13;
werd gesteld, Van Hoof werd veroordeeld in de proceskosten&#13;
en de uitspraak uitvoerbaar bij voorraad&#13;
werd verklaard, met bekrachtiging van het vonnis&#13;
voor het overige, een en ander met veroordeling van&#13;
Tholen in de kosten van beide instanties.&#13;
4.3. Bij memorie van antwoord heeft Tholen de grieven&#13;
bestreden, heeft hij zijnerzijds in incidenteel beroep&#13;
twee grieven tegen het bestreden vonnis aangevoerd,&#13;
heeft hij zijn eis gewijzigd, heeft hij bewijs aangeboden,&#13;
en heeft hij geconcludeerd:&#13;
in het principaal beroep:&#13;
dat het hof bij arrest, uitvoerbaar bij voorraad, de&#13;
grieven van Van Hoof af zal wijzen, het bestreden&#13;
vonnis, zo nodig met verbetering en/of aanvulling van&#13;
gronden zal bevestigen en Van Hoof zal veroordelen&#13;
in de kosten van het hoger beroep, onder bepaling dat&#13;
Van Hoof de wettelijke rente over deze kosten verschuldigd&#13;
is als hij deze kosten niet binnen veertien&#13;
dagen na dagtekening van ’s hofs arrest heeft voldaan;&#13;
in het incidenteel beroep: dat het hof het bestreden vonnis zal vernietigen wat&#13;
betreft het in rechtsoverweging 3.6 vervatte oordeel,&#13;
en de zaak terug zal verwijzen naar de pachtkamer in&#13;
eerste aanleg voor verdere afdoening, althans volgens&#13;
zijn gewijzigde vordering:&#13;
III. voor recht zal verklaren dat de tot het (voormalig)&#13;
gepachte behorende varkensrechten aan Tholen toebehoren&#13;
en dat Tholen niet gehouden is medewerking&#13;
te verlenen aan enige overdracht van deze varkensrechten&#13;
aan Van Hoof en dat hij evenmin gehouden is&#13;
enige vergoeding te verstrekken aan Van Hoof;&#13;
IV. indien en voor zover de pachtkamer het onder III.&#13;
gevorderde afwijst, (subsidiair) voor recht zal verklaren&#13;
dat Van Hoof slechts recht heeft op 25% van de&#13;
waarde van de met het gepachte samenhangende varkensrechten,&#13;
althans (meer subsidiair) voor recht zal&#13;
verklaren dat Van Hoof recht heeft op een door de&#13;
pachtkamer in goede justitie te bepalen gedeelte van&#13;
de waarde van de tot het gepachte behorende varkensrechten;&#13;
V. Van Hoof zal veroordelen, tegen behoorlijk bewijs&#13;
van kwijting, tot vergoeding van de door Tholen als&#13;
gevolg van de toerekenbare tekortkomingen in de nakoming&#13;
van de pachtovereenkomst die tussen partijen&#13;
tot 10 juni 2004 heeft gelopen, geleden en nog te lijden&#13;
schade, zulks op te maken bij staat en te vereffenen&#13;
volgens de wet; met veroordeling van Van Hoof&#13;
in de kosten van beide instanties, onder bepaling dat&#13;
Van Hoof de wettelijke rente over deze kosten verschuldigd&#13;
is als hij deze kosten niet&#13;
binnen veertien dagen na dagtekening van ’s hofs arrest&#13;
heeft voldaan.&#13;
Vervolgens heeft Van Hoof in het principaal beroep&#13;
bij akte op de memorie van antwoord gereageerd en&#13;
een nieuwe productie in het geding gebracht, heeft hij&#13;
de grieven in het incidenteel beroep bestreden, en&#13;
heeft hij tegen de gewijzigde eis deels verweer gevoerd&#13;
en voor het overige zich gerefereerd.&#13;
Bij antwoordakte heeft Tholen gereageerd op het&#13;
laatstbedoelde processtuk van Van Hoof en twee&#13;
nieuwe producties in het geding gebracht.&#13;
Vervolgens hebben partijen de stukken voor het wijzen&#13;
van arrest aan het hof overgelegd.&#13;
De vaststaande feiten&#13;
Op grond van de in zoverre niet bestreden vaststelling&#13;
van de pachtkamer van de rechtbank en op grond van&#13;
hetgeen verder is gesteld en niet of onvoldoende is&#13;
weersproken dan wel blijkt uit de onbetwiste inhoud&#13;
van de overgelegde bescheiden, staat in het hoger beroep&#13;
in beide zaken het navolgende vast.&#13;
Bij een in 1992 aangegane en op 23 oktober 1992&#13;
door de Grondkamer voor Noord-Brabant goedgekeurde&#13;
pachtovereenkomst heeft Van Hoof als verpachter&#13;
een varkensstal voor 360 mestvarkens, kadastraal&#13;
bekend gemeente Hoogeloon, sectie A, nr. 5094&#13;
gedeeltelijk, aan Tholen als pachter in gebruik gegeven&#13;
voor de duur van zes jaar, ingaande op 1 januari&#13;
1993, tegen een jaarlijkse pachtprijs van ƒ 17.520,-,&#13;
te voldoen in 12 termijnen op de 28e van elkemaand, voor het eerst te voldoen op 28 januari 1993.&#13;
Art. 22 van de pachtovereenkomst luidt: ‘Bij faillissement&#13;
van de pachter gaat de referentiehoeveelheid&#13;
dierlijke meststoffen om niet over naar de verpachter.’&#13;
5.3. Voorafgaand aan de onder 5.2 bedoelde pachtovereenkomst&#13;
heeft A.J. Nouwens de varkensschuur in&#13;
1983 verpacht aan P.A. Tholen, de vader van Tholen.&#13;
Nadat Van Hoof de varkensschuur van Nouwens had&#13;
verkregen, heeft hij per 1 januari 1987 de varkensschuur&#13;
voor zes jaar verpacht aan genoemde P.A.&#13;
Tholen.&#13;
5.4. Bij beschikking van 10 september 1999 heeft de&#13;
Grondkamer Zuid de pachtprijs vastgesteld op&#13;
ƒ 19.303,- per jaar, ingaande 1 januari 1999.&#13;
5.5. Bij aangetekende brief van 15 juli 2003 heeft Tholen&#13;
onder meer het navolgende geschreven: ‘Met deze&#13;
brief delen wij u mee dat wij de pacht per 1 augustus&#13;
2003 opschorten totdat u de vleesvarkensstal bouwtechnisch&#13;
in orde maakt. Zoals al mondeling besproken&#13;
met de heer F. Tholen zijn de roosters in de stal&#13;
van dermate slechte kwaliteit, dat biggen opleggen&#13;
niet meer veilig en verantwoord is. Verder voldoet uw&#13;
stal niet aan de milieu- en welzijnseisen van het Varkensbesluit.&#13;
Derhalve is het verboden om er varkens&#13;
in te huisvesten. Daar u onze pachtovereenkomst&#13;
goedgekeurd d.d. 23 oktober 1992 door de grond kamer&#13;
voor Noord-Brabant niet nakomt, zien wij ook&#13;
geen enkele reden meer om de pacht te betalen.Wij&#13;
stellen u hierbij in gebreke doordat u uw onderhoudsverplichting&#13;
niet nakomt en de stal ook niet wil aanpassen&#13;
aan de nieuwe eisen van het Varkensbesluit. U&#13;
heeft in juni 2003 ook mondeling aangegeven dit ook&#13;
geenszins van plan te zijn. Voorstel van onze kant is&#13;
om bij niet nakoming van het onderhoud de pachtovereenkomst&#13;
samen per 1 augustus 2003 op te zeggen.’&#13;
5.6. Eind juli 2003 heeft Tholen de laatste varkens uit de&#13;
verpachte stal weggehaald en de exploitatie van de stal&#13;
gestaakt.&#13;
5.7. Op 1 augustus 2003 is het Koninklijk Besluit van 28&#13;
april 2003, houdende wijzing van het Varkensbesluit&#13;
(implementatie richtlijnen nr. 2001/88/EG en nr.&#13;
2001/93/EG) in werking getreden.&#13;
5.8. Bij brief van 4 augustus 2003 heeft de adviseur van&#13;
Van Hoof, A.N.M. van Bavel, bestreden dat het gepachte&#13;
bouwtechnisch niet in orde zou zijn en dat&#13;
niet voldaan zou zijn aan het Varkensbesluit. De brief&#13;
houdt verder onder meer in dat Van Hoof onder&#13;
voorwaarden bereid was de pacht te beëindigen. Tot&#13;
die voorwaarden behoorde dat het met het gepachte&#13;
samenhangende gedeelte van het varkensrecht zonder&#13;
vergoeding op de verpachter zou overgaan.&#13;
5.9. Vervolgens hebben partijen verder met elkaar gecorrespondeerd,&#13;
maar geen overeenstemming bereikt.&#13;
5.10. Ter gelegenheid van de op 10 juni 2004 ten overstaan&#13;
van de pachtkamer in eerste aanleg gehouden comparitie&#13;
van partijen, zijn partijen het volgende overeengekomen:&#13;
‘Partijen komen hierna over een dat de&#13;
pachtovereenkomst tussen partijen in ieder geval per heden wordt beëindigd en dat de varkensstal ook&#13;
daadwerkelijk is ontruimd.’&#13;
Beoordeling van het geschil in hoger beroep&#13;
Overwegingen in beide zaken&#13;
6.1. Het geschil zoals dat partijen thans nog verdeeld&#13;
houdt, heeft vooral betrekking op:&#13;
1. de vraag of Tholen aanspraak kan maken op schadevergoeding;&#13;
2. de vraag of Van Hoof aanspraak kan maken op betaling&#13;
van de pachtprijs over de periode vanaf 1 juli&#13;
2003 tot 10 juni 2004;&#13;
3. de vraag aan wie (de waarde van) het varkensrecht&#13;
toekomt;&#13;
6.2. De onder 6.1 sub 1 bedoelde vraag wordt aan de orde&#13;
gesteld door grief I in het incidenteel beroep in de&#13;
zaak met rolnummer 2005/765 P en zal het hof&#13;
hierna onder 6.38 e.v. bespreken.&#13;
6.3. De onder 6.1 sub 2 bedoelde vraag wordt aan de orde&#13;
gesteld door grief III in het principaal beroep in de&#13;
zaak met rolnummer 2005/753 P, alsmede door grief&#13;
I in het principaal beroep in de zaak met rolnummer&#13;
2005/765 P zal het hof hierna onder 6.4 e.v. bespreken.&#13;
6.4. De pachtkamer in eerste aanleg heeft de vordering&#13;
van Van Hoof tot betaling van de pachtprijs over de&#13;
periode vanaf 1 juli 2003 tot 10 juni 2004 afgewezen.&#13;
Van Hoof komt tegen die beslissing op.&#13;
6.5. Ter zake van het onderhavige geschilpunt zijn twee&#13;
perioden te onderscheiden: (1) de periode vanaf 1 juli&#13;
tot 1 augustus 2003 en (2) de periode van 1 augustus&#13;
2003 tot en met 10 juni 2004, zijnde de tussen partijen&#13;
overeengekomen beëindigingsdatum (zie hiervoor&#13;
onder 5.10).&#13;
6.6. Ten aanzien van de eerste periode is van belang dat&#13;
Van Hoof ter gelegenheid van de op 10 juni 2004 gehouden&#13;
comparitie van partijen heeft verklaard dat de&#13;
pacht tot en met 31 juli 2003 is betaald. Thans in&#13;
hoger beroep heeft Van Hoof zich op het standpunt&#13;
gesteld dat de pachtprijs over de maand juli 2003 niet&#13;
is voldaan en hij heeft daarvan ook bewijs aangeboden.&#13;
Tholen heeft zich beroepen op de erkenning&#13;
door Van Hoof ter gelegenheid van de comparitie van&#13;
partijen.&#13;
6.7. Naar het hof begrijpt, beroept Tholen zich op een gerechtelijke&#13;
erkentenis als bedoeld in artikel 154 Wetboek&#13;
van Burgerlijke Rechtsvordering. Van Hoof&#13;
heeft bij inleidende dagvaarding van 14 januari 2004&#13;
betaling gevorderd van de pacht over de maanden&#13;
‘juli tot en met november 2003’. Ter gelegenheid van&#13;
de comparitie van partijen van 10 juni 2004 heeft&#13;
Tholen, naar blijkt uit het proces-verbaal van de comparitie,&#13;
verklaard dat de pachtpenningen over de&#13;
maand juli 2003 waren betaald en dat betaling altijd&#13;
vooraf geschiedde. In reactie daarop heeft Van Hoof,&#13;
eveneens volgens het proces-verbaal, verklaard dat de&#13;
pacht tot en met 31 juli 2003 was betaald en aldus de&#13;
waarheid van bedoelde stelling van Tholen uitdrukkelijk&#13;
erkend. Daarmee is sprake van een gerechtelijke&#13;
erkentenis. Volgens genoemd artikel 154 kan een gerechtelijke erkentenis slechts worden herroepen indien&#13;
aannemelijk is dat zij door een dwaling of niet in&#13;
vrijheid is afgelegd. Het hof leest in de stellingen van&#13;
Van Hoof niet dat zich een grond voor herroeping&#13;
voordoet. De enkele mededeling van Van Hoof (akte&#13;
van 2 januari 2007 in de zaak met rolnummer&#13;
2005/765) dat hij ‘inmiddels heeft… geconstateerd&#13;
dat ook de pachtpenningen over de maand juli 2003&#13;
niet zijn voldaan’ beschouwt het hof in dit verband&#13;
niet als een voldoende gemotiveerd beroep op dwaling.&#13;
Wat betreft de tweede periode als bedoeld onder 6.5,&#13;
namelijk die van 1 augustus 2003 tot en met 10 juni&#13;
2004, heeft de pachtkamer in eerste aanleg in de zaak&#13;
met rolnummer 2005/765 de door Tholen als pachter&#13;
verschuldigde tegenprestatie op nihil gesteld, hetgeen&#13;
het hof begrijpt als een gedeeltelijke ontbinding van&#13;
de pachtovereenkomst, in dier voege dat Tholen over&#13;
de bedoelde periode geen pachtpenningen behoeft te&#13;
voldoen. In de zaak met rolnummer 2005/753 is de&#13;
vordering op die in de zaak met rolnummer&#13;
2005/765 genoemde grond afgewezen. Bedoelde nihilstelling&#13;
berust op het oordeel van de pachtkamer in&#13;
eerste aanleg, naar aanleiding van hetgeen die kamer&#13;
ter plaatse heeft waargenomen, dat de stal niet meer&#13;
voor de varkensmesterij en behuizing voor varkens is&#13;
te gebruiken, omdat die niet aan de eisen van het Varkensbesluit&#13;
voldoet. In dit verband heeft de pachtkamer&#13;
in eerste aanleg het navolgende geconstateerd:&#13;
– de openingen tussen de roosters in de vloeren variëren&#13;
van 18 tot 22 mm met uitschieters naar 25 en&#13;
29/30 mm;&#13;
– de vloeren zijn hier en daar zeer ruw, mede door&#13;
gaten in het beton;&#13;
– in een hok is een ijzeren plaat aangebracht op de&#13;
plaats waar het rooster is gescheurd (deze plaat is roestig);&#13;
– de kabels waarop de plafondfolie rust zijn deels vergaan;&#13;
– de brijbakken verkeren in een slechte en versleten&#13;
toestand en zijn deels van zeer matige kwaliteit.&#13;
De bezwaren van Van Hoof tegen het oordeel van de&#13;
pachtkamer in eerste aanleg laten zich als volgt samenvatten:&#13;
a. De pachtkamer in eerste aanleg heeft niet deugdelijk&#13;
gemotiveerd waarom zij de uitkomsten van het in&#13;
opdracht van Van Hoof door Derks Taxaties B.V. verrichte&#13;
onderzoek heeft gepasseerd en had bij gebreke&#13;
van een nieuw onderzoek, de uitkomsten van het onderzoek&#13;
van Derks Taxaties B.V. moeten volgen.&#13;
b. Oordelend dat de stal was versleten, had de pachtkamer&#13;
in eerste aanleg een onderzoek in dienen te&#13;
stellen ter beantwoording van de vraag of die situatie&#13;
aan de ouderdom van het gebouw dan wel aan achterstallig&#13;
onderhoud was te wijten.&#13;
c. Tot kort voor zijn brief van 15 juli 2003 had Tholen&#13;
Van Hoof niet dan wel summier op de hoogte gesteld&#13;
van mogelijke mankementen.&#13;
6.10. Het onder a omschreven bezwaar dient te worden&#13;
verworpen. Zoals hiervoor onder 6.8 is weergegeven heeft de pachtkamer in eerste aanleg haar bevindingen&#13;
nauwkeurig omschreven en daarmee – mede&#13;
tegen de achtergrond van de inhoud van artikel 8 Varkensbesluit&#13;
– afdoende gemotiveerd waarom zij het&#13;
rapport van Derks Taxaties B.V. ondeugdelijk achtte.&#13;
Van Hoof heeft de feitelijke juistheid van de bevindingen&#13;
van de pachtkamer in eerste aanleg in hoger&#13;
beroep ook niet bestreden. De pachtkamer in eerste&#13;
aanleg heeft dan ook terecht de uitkomsten van het&#13;
onderzoek van Derks Taxaties B.V. niet gevolgd. Het&#13;
onder b omschreven bezwaar moet evenzeer worden&#13;
verworpen, nu Van Hoof ten onrechte heeft nagelaten&#13;
te motiveren en concretiseren in welke opzichten niet&#13;
hem maar Tholen een verwijt treft van de door de&#13;
pachtkamer in eerste aanleg in de stal waargenomen&#13;
mankementen. Gelet op de aard van de constateringen&#13;
van de pachtkamer in eerste aanleg zoals onder&#13;
6.8 weergegeven, ligt het niet voor de hand dat die&#13;
constateringen terug te voeren zijn op onvoldoende&#13;
(dagelijks) onderhoud door de pachter. Wat betreft&#13;
het onder c omschreven bezwaar is van belang dat&#13;
Tholen zich er in eerste aanleg op heeft beroepen dat&#13;
Van Hoof zich heel duidelijk op het standpunt heeft&#13;
gesteld dat op hem geen verplichting rustte om de stal&#13;
aan te passen aan de door het Varkensbesluit gestelde&#13;
welzijnseisen, en meende dat met ‘een aantal lapmiddelen’&#13;
kon worden volstaan (conclusie van antwoord&#13;
van 14 september 2004). Ook heeft Tholen aangevoerd&#13;
dat hij uit uitlatingen van Van Hoof heeft opgemaakt&#13;
dat Van Hoof niet van zins was om in de stal te&#13;
investeren (conclusie van dupliek van 11 januari&#13;
2005). Het hof begrijpt hieruit dat Tholen zich op&#13;
het standpunt stelt dat van hem – gelet op de afwijzende&#13;
houding van Van Hoof – niet kon worden gevergd&#13;
dat hij nader protesteerde tegen de mankementen&#13;
in de stal. Van Hoof heeft niet voldoende gemotiveerd&#13;
betwist dat hij afwijzend heeft gereageerd op het&#13;
standpunt van Tholen dat aanpassing van de stal&#13;
nodig was en heeft – ook nadat hij ter gelegenheid&#13;
van de plaatsopneming door de pachtkamer in eerste&#13;
aanleg van de mankementen in de stal volledig kennis&#13;
heeft genomen – in die houding volhard. Uit een en&#13;
ander volgt dat voor zover aan Tholen kan worden&#13;
verweten dat hij niet tijdig dan wel onvoldoende&#13;
tegen de mankementen heeft geprotesteerd, naar&#13;
maatstaven van redelijkheid en billijkheid onaanvaardbaar&#13;
is dat dit zou leiden tot rechtsverlies aan de&#13;
zijde van Tholen, omdat uit het tot op heden gehandhaafde&#13;
standpunt van Van Hoof volgt dat hij ook aan&#13;
een tijdig en voldoende duidelijk protest geen gevolg&#13;
zou hebben gegeven. Dat Tholen ten tijde van zijn&#13;
eerste protest reeds had laten weten van de pachtovereenkomst&#13;
af te willen, zoals door Van Hoof is aangevoerd,&#13;
doet er niet aan af dat Van Hoof – indien hij&#13;
Tholen had willen houden aan zijn verbintenis tot betaling&#13;
van de pachtpenningen – ervoor diende te zorgen&#13;
dat de aan Tholen verpachte varkensstal bleef voldoen&#13;
aan de eisen die de wet aan een zodanige stal&#13;
stelt. 6.11. De onder 6.1 sub 3 bedoelde vraag wordt aan de orde&#13;
gesteld door grief II in het principaal beroep in de&#13;
zaak met rolnummer 2005/753 P, alsmede door grief&#13;
II in het incidenteel beroep en de gewijzigde eis van&#13;
Tholen in de zaak met rolnummer 2005/765 P.&#13;
6.12. Het hof verwijst in dit verband naar zijn arrest van 4&#13;
november 2003, Agr.r.2006, 5315, inzake&#13;
Wolbert/Kamphuis. De beslissing in bedoeld arrest&#13;
ziet op het geval dat de pachter tenminste vanaf 1984&#13;
varkens heeft gehouden in de hem door de verpachter&#13;
ter beschikking gestelde varkensschuur. Tegen de achtergrond&#13;
van de continuïteit die bestaat tussen de diverse&#13;
opvolgende regelingen van de voor het houden&#13;
van varkens benodigde productierechten, heeft het&#13;
hof geoordeeld dat partijen beide aan het ontstaan&#13;
van het varkensrecht hebben bijgedragen, de pachter&#13;
door de varkens te houden die hij voor de meitelling&#13;
van 1984 heeft opgegeven, en de verpachter door de&#13;
varkensschuur ter beschikking te stellen. Het hof&#13;
heeft daaruit afgeleid dat de pachter, in verband met&#13;
het tweede lid van artikel 25 Pachtwet, ter gelegenheid&#13;
van het einde van de pachtovereenkomst gehouden&#13;
is tot overdracht aan de verpachter van het tot exploitatie&#13;
van het gepachte dienende varkensrecht,&#13;
waartegenover hij aanspraak kan maken op een gedeelte&#13;
van de waarde van dat recht, welk gedeelte in&#13;
het algemeen – naar redelijkheid en billijkheid, en rekening&#13;
houdende met alle omstandigheden van het&#13;
geval – dient te worden bepaald op 50% van de&#13;
waarde ten tijde van de overdracht.&#13;
6.13. Tholen stelt zich (primair) op het standpunt dat het&#13;
varkensrecht hem geheel toekomt. Ook Van Hoof&#13;
stelt zich zijnerzijds op het standpunt dat het varkensrecht&#13;
geheel aan hem toekomt.&#13;
6.14. Tholen beroept zich in de eerste plaats op artikel 22&#13;
van de pachtovereenkomst. Hij leidt uit die bepaling&#13;
af dat partijen in de vraag of de pachter tot overdracht&#13;
van het varkensrecht (voorheen de referentiehoeveelheid&#13;
dierlijke meststoffen) gehouden is, zelf hebben&#13;
voorzien en wel in die zin dat alleen in geval van faillissement&#13;
het varkensrecht om niet op de verpachter&#13;
overgaat, en dat hij als pachter in andere gevallen&#13;
recht heeft op het volledige varkensrecht. Het laatste&#13;
laat zich echter geenszins uit de tekst van artikel 22&#13;
afleiden; die tekst heeft immers enkel betrekking op&#13;
het geval van faillissement van de pachter. Concrete&#13;
feiten of omstandigheden waaruit volgt dat partijen&#13;
artikel 22 – niettegenstaande de tekst van die bepaling&#13;
– bedoeld hebben in de door Tholen voorgestane&#13;
zin, althans dat Tholen redelijkerwijs van die bedoeling&#13;
heeft mogen uitgaan, zijn door Tholen niet gesteld.&#13;
Zijn beroep op artikel 22 faalt derhalve.&#13;
6.15. Tholen heeft zich in de tweede plaats beroepen op de&#13;
redelijkheid en billijkheid in verband met specifieke&#13;
feiten en omstandigheden. Die feiten en omstandigheden&#13;
zijn:&#13;
I. Van Hoof was op het moment dat Tholen in 1983&#13;
pachter werd, geen verpachter, maar werd dat eerst&#13;
voorafgaand aan de overeenkomst van 1987.&#13;
II. Van Hoof heeft zelf nooit varkens gehad. III. De locatie van het gepachte heeft geen afzonderlijk&#13;
mestnummer bij Bureau Heffingen van het Ministerie&#13;
van Landbouw, Natuur en Voedselkwaliteit.&#13;
IV. Tholen heeft tweemaal gezorgd voor het ontstaan&#13;
en instandhouden van de voor het houden van varkens&#13;
benodigde productierechten, namelijk eerst voor&#13;
de toekenning van een referentiehoeveelheid mestproductierechten&#13;
en vervolgens voor de omzetting daarvan&#13;
in eenheden varkensrecht.&#13;
V. Het bedrijf van Tholen is aangemerkt als een hardheidsgeval&#13;
in de zin van het Besluit hardheidsgevallen&#13;
varkenshouderij op de grond dat Tholen in het juiste&#13;
tijdvak voor zijn bedrijf een nieuwe milieuvergunning&#13;
heeft aangevaagd, als gevolg waarvan ook de eventuele&#13;
latentie in de stal van Van Hoof is opgevuld.&#13;
VI. Van Hoof heeft geen mestnummer waarop de varkensrechten&#13;
zouden kunnen worden bijgeschreven.&#13;
Uit de overwegingen van het hof in de zaak Wolbert/&#13;
Kamphuis, zoals onder 6.12 samengevat, volgt&#13;
dat de onder II, III en IV bedoelde feiten en omstandigheden&#13;
niet van belang zijn.&#13;
Ook de onder I aangeduide omstandigheid kan er&#13;
niet toe leiden dat Tholen aanspraak kan maken op&#13;
meer dan op 50% van de waarde van het met het gepachte&#13;
samenhangende gedeelte van het varkensrecht.&#13;
Van Hoof is door de verkrijging van het gepachte zijn&#13;
rechtsvoorganger immers in alle rechten en verplichtingen&#13;
opgevolgd. Het hof verwijst naar artikel 34&#13;
Pachtwet.&#13;
De onder V bedoelde feiten en omstandigheden leiden&#13;
evenmin tot een vergroting van de aanspraak van&#13;
Tholen. Reeds daarom niet omdat Tholen niet stelt&#13;
dat als gevolg daarvan ten behoeve van de exploitatie&#13;
van het gepachte daadwerkelijk meer eenheden varkensrecht&#13;
zijn verkregen dan anders het geval zou zijn&#13;
geweest, maar enkel spreekt van een eventuele latentie&#13;
(inleidende dagvaarding onder 29). Voor zover Tholen&#13;
met zijn akte van 14 september 2004 onder 3 en&#13;
4 bedoeld heeft te stellen dat daadwerkelijk sprake&#13;
was van latente ruimte in de gepachte varkensstal,&#13;
geldt dat hij die stelling onvoldoende heeft gemotiveerd,&#13;
omdat hij geen concrete gegevens heeft genoemd&#13;
waaruit zich dat laat afleiden. Het hof voegt&#13;
aan het voorgaande ten overvloede toe dat ook indien&#13;
vast zou staan dat in verband met latente plaatsingsruimte&#13;
daadwerkelijk meer eenheden varkensrecht&#13;
zijn verkregen, dit niet tot een andere beslissing leidt.&#13;
Bedoelde plaatsingsruimte is immers door de verpachter&#13;
ter beschikking gesteld en aldus heeft hij ook&#13;
in zoverre aan het ontstaan van het varkensrecht bijgedragen.&#13;
Ten slotte leidt ook de onder VI bedoelde omstandigheid&#13;
er niet toe dat Tholen aanspraak zou kunnen&#13;
maken op het volledige varkensrecht, althans op een&#13;
vergoeding van meer dan 50% van de waarde van het&#13;
met het gepachte samenhangende gedeelte van dat&#13;
recht. Indien de verpachter zelf niet over een mestnummer&#13;
beschikt, kan oplevering van het met het gepachte&#13;
samenhangende gedeelte van het varkensrecht&#13;
plaatsvinden doordat de verpachter de opvolgend pachter dan wel een andere derde aanwijst op wiens&#13;
naam de overschrijving dient plaats te vinden. Ook&#13;
kunnen partijen overeenkomen dat de pachter het&#13;
met het gepachte samenhangende gedeelte van het&#13;
varkensrecht behoudt dan wel zelf verkoopt, onder&#13;
vergoeding van 50% van de waarde aan de verpachter.&#13;
6.20. Uit het voorgaande volgt dat ook het beroep van&#13;
Tholen op de redelijkheid en billijkheid niet opgaat&#13;
en dat hij op niet meer dan op 50% van de waarde&#13;
van het met het gepachte samenhangende gedeelte&#13;
van het varkensrecht aanspraak kan maken.&#13;
6.21. Voor zijn standpunt dat Tholen in het geheel geen&#13;
aanspraak op een vergoeding voor het over te dragen&#13;
varkensrecht kan maken, heeft Van Hoof zich erop&#13;
beroepen dat de onderhavige pachtovereenkomst na&#13;
1984 is aangegaan, namelijk in 1992 en ingegaan per&#13;
1 januari 1993, en dat weliswaar eerder reeds (namelijk&#13;
vanaf 1983) een pachtovereenkomst heeft bestaan,&#13;
doch niet met Tholen maar in plaats daarvan&#13;
met diens vader, P.A. Tholen.&#13;
6.22. Dit standpunt moet worden verworpen. In de stellingen&#13;
van Tholen ligt besloten dat hij de destijds aan&#13;
zijn vader, dan wel aan de maatschap (van vader en&#13;
zoon), toegekende productierechten van deze heeft&#13;
overgenomen en dus dat deze niet door Van Hoof aan&#13;
hem ter beschikking zijn gesteld, hetgeen door Van&#13;
Hoof niet is betwist. Gelet daarop valt niet in te zien&#13;
hoe de omstandigheid dat Tholen in 1984 zelf nog&#13;
geen pachter was – zo min als Van Hoof toen verpachter&#13;
was – naar redelijkheid en billijkheid mee zou&#13;
kunnen brengen dat het met het gepachte samenhangende&#13;
gedeelte van het varkensrecht geheel aan Van&#13;
Hoof toekomt, in die zin dat hij Tholen daarvoor&#13;
geen vergoeding verschuldigd is. Bedoelde omstandigheid&#13;
leidt er ook niet toe dat Van Hoof minder dan&#13;
50% van de waarde van het met het gepachte samenhangende&#13;
gedeelte van het varkensrecht aan Tholen&#13;
behoeft te vergoeden.&#13;
6.23. Nu het met het gepachte samenhangende gedeelte&#13;
van het varkensrecht in die vorm niet langer beschikbaar&#13;
is, zodat oplevering ervan niet meer mogelijk is,&#13;
schiet Tholen tekort in de nakoming van de op hem&#13;
rustende verbintenis, hetgeen hem tot schadevergoeding&#13;
verplicht. Beide partijen gaan uit van een waarde&#13;
van € 60,- per eenheid varkensrecht. Partijen verschillen&#13;
van opvatting over het aantal eenheden varkensrecht&#13;
dat met het gepachte samenhangt. Volgens&#13;
Van Hoof zijn dat er 360, overeenkomstig het aantal&#13;
varkensplaatsen. Tholen gaat uit van 320 eenheden en&#13;
betoogt bovendien dat rekening moet worden gehouden&#13;
met een generieke korting van 10%.&#13;
6.24. Volgens de eigen stellingen van Van Hoof is het aantal&#13;
varkensplaatsen eind 1991 vergroot van 320 tot 360&#13;
stuks. Nu naar aanleiding van de meitelling 1984&#13;
mestproductierechten zijn toegekend en die toekenning,&#13;
in verband met de continuïteit die bestaat tussen&#13;
de diverse opvolgende regelingen van de voor het&#13;
houden van varkens benodigde productierechten, bepalend&#13;
is voor de omvang van het varkensrecht, dient&#13;
uit te worden gegaan van 320 varkensplaatsen. 6.25. Met zijn beroep op een generieke korting van 10%&#13;
heeft Tholen klaarblijkelijk het oog op de bepaling&#13;
van artikel 6 Wet herstructurering varkenshouderij.&#13;
Door Van Hoof is niet betwist dat op grond van die&#13;
bepaling inderdaad een generieke korting is toegepast.&#13;
Dat betekent dat het met het gepachte samenhangende&#13;
gedeelte van het varkensrecht niet meer dan&#13;
(90% van 320) 288 eenheden varkensrecht omvat.&#13;
6.26. Tholen heeft voorts nog betoogd dat een gedeelte van&#13;
het varkensrecht niet verhandelbaar is, omdat dit&#13;
grondgebonden is. Tholen heeft hierbij klaarblijkelijk&#13;
het oog op het tweede lid van artikel 16 Wet herstructurering&#13;
varkenshouderij, dat inderdaad bepaalde dat&#13;
het grondgebonden deel van het varkensrecht niet&#13;
naar een ander bedrijf kan overgaan, maar ziet er ten&#13;
onrechte aan voorbij dat die bepaling bij de Wet van&#13;
10 december 2003 ( Stb. 2003, 542), in werking getreden&#13;
per 6 februari 2004 ( Stb.2004, 38) en dus&#13;
vóór het einde van de onderhavige pachtovereenkomst&#13;
per 10 juni 2005, is geschrapt en dat daarmee&#13;
de overgang van het grondgebonden deel van het varkensrecht&#13;
mogelijk werd gemaakt. Het hof verwijst&#13;
naar artikel 16 Wet herstructurering veehouderij en&#13;
naar het vijfde lid van artikel 18 van die wet, zoals&#13;
beide bepalingen golden vanaf 6 februari 2004 tot het&#13;
moment dat de Wet herstucturering veehouderij is ingetrokken,&#13;
namelijk per 1 januari 2006 (artikel II wet&#13;
van 15 september 2005, Stb. 2005, 480; inwerkingtreding&#13;
volgens Stb2005, 562). Ook in zoverre is het&#13;
standpunt van Tholen derhalve onjuist.&#13;
6.27. Volgens hetgeen hiervoor is overwogen, bedraagt de&#13;
door Tholen aan Van Hoof verschuldigde vergoeding&#13;
50% van 288 eenheden à € 60 is € 8.640,-.&#13;
Overwegingen in de zaak met rolnummer 2005/753&#13;
P 6.28 Met grief I in het principaal beroep beklaagt&#13;
Van Hoof zich erover dat de pachtkamer in eerste&#13;
aanleg de vermeerdering van eis, voor zover het betreft&#13;
het varkensrecht dan wel het mestquotum, niet&#13;
heeft toegestaan. In zoverre is het hoger beroep nietontvankelijk&#13;
omdat volgens het tweede lid van artikel&#13;
130 Wetboek van Burgerlijke Rechtsvordering tegen&#13;
een zodanige beslissing geen hogere voorziening&#13;
openstaat.&#13;
6.29. Uit grief II in het principaal beroep in samenhang&#13;
met de conclusie van de memorie van grieven begrijpt&#13;
het hof dat Van Hoof zijn vordering in hoger beroep&#13;
opnieuw heeft vermeerderd, in die zin dat hij veroordeling&#13;
van Tholen vordert om mee te werken aan&#13;
overdracht van het ‘mestquotum van 360 varkens’ en&#13;
subsidiair tot betaling van een vergoeding van 100%&#13;
van de waarde van dat quotum ten bedrage van&#13;
€ 21.600,-. Terugwijzing naar de pachtkamer in eerste&#13;
aanleg, zoals door Tholen bepleit, is niet mogelijk&#13;
omdat die kamer reeds eindvonnis heeft gewezen.&#13;
Volgens vaste rechtspraak van de Hoge Raad staat de&#13;
omstandigheid dat over de gewijzigde eis in slechts&#13;
één feitelijke instantie (namelijk de appèlinstantie)&#13;
kan worden beslist, niet aan eiswijziging in de weg.&#13;
Het hof zal dan ook op basis van de vermeerderde eis&#13;
recht doen. 6.30. Uit hetgeen hiervoor onder 6.11-6.27 is overwogen,&#13;
volgt dat ter zake van het met gepachte samenhangende&#13;
gedeelte van het varkensrecht toewijsbaar is een&#13;
bedrag van € 8.640,-.&#13;
6.31. Uit hetgeen onder 6.3-6.10 is overwogen, volgt dat&#13;
grief III in het principaal beroep faalt.&#13;
6.32. De voorwaarde waaronder Tholen incidenteel beroep&#13;
heeft ingesteld, door het hof opgevat als de voorwaarde&#13;
dat het hof de beide zaken niet gevoegd behandelt,&#13;
is niet vervuld, zodat de grief in dat beroep&#13;
geen bespreking behoeft.&#13;
6.33. Uit hetgeen is overwogen, volgt dat partijen ieder&#13;
over en weer deels in het ongelijk zijn gesteld. Gelet&#13;
daarop heeft de pachtkamer in eerste aanleg terecht&#13;
de proceskosten gecompenseerd. Grief IV in het principaal&#13;
beroep faalt derhalve.&#13;
6.34. De slotsom is dat de grieven niet tot vernietiging van&#13;
het bestreden vonnis leiden en dat de gewijzigde eis&#13;
van Van Hoof toewijsbaar is tot een bedrag van&#13;
€ 8.640,-. Ook wat betreft het hoger beroep acht het&#13;
hof een compensatie van de proceskosten gepast.&#13;
Overwegingen in de zaak met rolnummer 2005/765 P&#13;
6.35. Uit hetgeen onder 6.3-6.10 is overwogen, volgt dat&#13;
grief I in het principaal beroep faalt.&#13;
6.36. Grief II in het principaal beroep bouwt voort op grief&#13;
I en deelt in het lot van die grief.&#13;
6.37. Grief I in het incidenteel beroep heeft betrekking op&#13;
het onder 6.1 sub 1 aangeduide geschilpunt. Tholen&#13;
beklaagt zich erover dat de pachtkamer in eerste aanleg&#13;
de letterlijke tekst van zijn vordering sub V tot&#13;
uitgangspunt heeft genomen. Gelet op het verbod&#13;
voor de rechter om buiten het gevorderde te gaan,&#13;
heeft de pachtkamer in eerste aanleg zich terecht gehouden&#13;
aan de wijze waarop Tholen zijn vordering&#13;
had geformuleerd.&#13;
6.38. In hoger beroep heeft Tholen alsnog zijn vordering&#13;
sub V, strekkende tot schadevergoeding nader op te&#13;
maken bij staat, losgemaakt van zijn vordering tot&#13;
ontbinding van de pachtovereenkomst. Voor verwijzing&#13;
naar de schadestaatprocedure is voldoende dat de&#13;
aansprakelijkheid vaststaat en de mogelijkheid van&#13;
schade aannemelijk is. Dat bedoelde mogelijkheid&#13;
daadwerkelijk bestaat, is door Tholen echter niet aannemelijk&#13;
gemaakt. Tegen de achtergrond van de omstandigheid&#13;
dat Tholen met het als gevolg van het&#13;
stopzetten van de exploitatie van de varkensstal vrijkomende&#13;
vermogen en met vrijkomende arbeid vervangende&#13;
ondernemingsactiviteiten heeft ontplooid&#13;
dan wel heeft kunnen ontplooien, behoefde bedoelde&#13;
mogelijkheid immers een nadere toelichting, die ten&#13;
onrechte achterwege is gebleven. In zoverre is de gewijzigde&#13;
eis derhalve niet toewijsbaar.&#13;
6.39. Met grief II in het incidenteel beroep beklaagt Tholen&#13;
zich erover dat ook zijn vordering tot verklaring voor&#13;
recht dat hij niet gehouden is tot overdracht van het&#13;
met het gepachte samenhangende gedeelte van het&#13;
varkensrecht en evenmin gehouden is tot het betalen&#13;
van een vergoeding ter zake van bedoeld gedeelte,&#13;
door de pachtkamer in eerste aanleg niet inhoudelijk&#13;
is behandeld. Ook hier geldt dat de pachtkamer in eerste aanleg zich terecht niet buiten het door Tholen&#13;
gevorderde heeft begeven.&#13;
6.40. Tholen heeft zijn vorderingen sub III en IV in hoger&#13;
beroep alsnog losgemaakt van zijn vordering tot ontbinding&#13;
van de pachtovereenkomst. Uit hetgeen hiervoor&#13;
onder 6.11 tot en met 6.27 is overwogen, volgt&#13;
dat Tholen de helft van de waarde van het met het gepachte&#13;
samenhangende gedeelte van het varkensrecht&#13;
aan Van Hoof dient te vergoeden. De vordering van&#13;
Tholen sub III is dan ook niet toewijsbaar. De vordering&#13;
sub IV is slechts toewijsbaar in die zin dat het&#13;
hof voor recht zal verklaren dat Van Hoof recht heeft&#13;
op de helft van de waarde van het met het gepachte&#13;
samenhangende gedeelte van het varkensrecht.&#13;
6.41. De slotsom is dat de grieven niet tot vernietiging van&#13;
het bestreden vonnis leiden en dat de gewijzigde eis&#13;
van Tholen toewijsbaar is in die zin dat het hof voor&#13;
recht zal verklaren dat Van Hoof recht heeft op de&#13;
helft van de waarde van het met het gepachte samenhangende&#13;
gedeelte van het varkensrecht. In het principaal&#13;
beroep is Van Hoof geheel in het ongelijk gesteld,&#13;
zodat het hof Van Hoof zal veroordelen in de&#13;
kosten van dat beroep. Bij de begroting van die kosten&#13;
zal het hof rekening houden met de omstandigheid&#13;
dat sprake is van twee samenhangende zaken,&#13;
zodat de voorbereiding van de zaak met rolnummer&#13;
2005/753 P de behandeling door de raadsman van&#13;
Tholen van het principaal beroep heeft vergemakkelijkt.&#13;
De proceskosten in het incidenteel beroep zal&#13;
het hof compenseren, nu partijen in dat beroep ieder&#13;
deels in het ongelijk zijn gesteld.&#13;
7. Beslissing&#13;
Het hof, recht doende in hoger beroep:&#13;
in de zaak met rolnummer 2005/753 P:&#13;
bekrachtigt het vonnis van de pachtkamer van de rechtbank&#13;
s-Hertogenbosch, sector kanton, locatie Boxmeer, van 7&#13;
juni 2005 in de zaak met het nummer CP 328940/04/03;&#13;
veroordeelt Tholen tot betaling van een vergoeding ter zake&#13;
van het varkensrecht ad € 8.640,-;&#13;
wijst de gewijzigde eis van Van Hoof voor het overige af;&#13;
compenseert de proceskosten aldus dat ieder van partijen de&#13;
eigen kosten draagt;&#13;
in de zaak met rolnummer 2005/765 P:&#13;
bekrachtigt het vonnis van de pachtkamer van de rechtbank&#13;
s-Hertogenbosch, sector kanton, locatie Boxmeer, van 7&#13;
juni 2005 in de zaak met het nummer CP 327122/16/03;&#13;
verklaart voor recht dat Van Hoof recht heeft op de helft&#13;
van de waarde van het met het gepachte samenhangende&#13;
gedeelte van het varkensrecht;&#13;
wijst de gewijzigde eis van Tholen voor het overige af;&#13;
veroordeelt Van Hoof in de kosten van het principaal beroep,&#13;
tot op dit arrest aan de zijde van Tholen begroot op&#13;
€ 244,- voor griffierecht en op € 500,- voor procureurssalaris,&#13;
en bepaalt dat Van Hoof wettelijke rente over deze&#13;
kosten verschuldigd is indien hij deze kosten niet binnen&#13;
veertien dagen na heden heeft voldaan;&#13;
compenseert de kosten van het incidenteel beroep aldus dat&#13;
ieder van partijen de eigen kosten draagt.</content><legacyfootnotes/><footnotes><footnote/></footnotes><auteurs/><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5715</htmlpath></article>
</articles></edition>
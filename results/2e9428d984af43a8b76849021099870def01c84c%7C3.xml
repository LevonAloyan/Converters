<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2011</searchword><id>9302</id><udhid>UDH:TvAR/9302</udhid><titel>Rechtspraak 5643. Nagel/Staat (TvAR 2011/5644)</titel><searchwords><searchword>TvAR 6/2011</searchword><searchword>TvAR 2011/5644</searchword><searchword>UDH:TvAR/9302</searchword></searchwords><attachments><attachment><name>TvAR2011_06_07_Rechtspraak_5644.pdf</name><extention>pdf</extention><url>https://denhollander.info/download/8151/ci</url></attachment></attachments><inleiding>Toewijzing van extra melkquotum op basis van extra (erf­pacht)grond is basis voor de aanspraken van erfverpachter op het quotum.&#13;
</inleiding><content>Het geding&#13;
Bij exploot van 27 augustus 2009 heeft Nagel hoger beroep ingesteld tegen het vonnis van de rechtbank ‘s-Gravenha­ge van 12 augustus 2009, gewezen tussen partijen. Bij me­morie van grieven heeft Nagel tegen het bestreden vonnis twee grieven aangevoerd, die de Staat bij memorie van ant­woord heeft bestreden. Op 29 november 2010 hebben partij­en de zaak voor het hof doen bepleiten door hun advocaten, beiden aan de hand van aan het hof overgelegde pleitnota’s. Ten slotte hebben partijen stukken gefourneerd en arrest ge­vraagd.&#13;
Beoordeling van het hoger beroep&#13;
1.1 Aangezien geen grieven zijn gericht tegen de feiten die de rechtbank onder 2.1 tot en met 2.6 van haar vonnis heeft vastgesteld zal ook het hof van deze feiten uitgaan. Het gaat in deze zaak om het volgende.&#13;
1.2 De vader van Nagel exploiteerde een varkens- en melk­veebedrijf, dat Nagel sinds 1996 als zijn erfgenaam voortzet. In het kader van de ruilverkaveling Daarle-Hellendoom is het bedrijf, dat oorspronkelijk 16.56 ha groot was, verplaatst en tevens vergroot met 8.7.50 ha grond die door het Bureau Beheer Landbouwgronden (onderdeel van de Staat) aan va­der Nagel in erfpacht is uitgegeven.&#13;
1.3 Vóór de ruilverkaveling beschikte het bedrijf van va­der Nagel over een melkquotum van 191.801 kg. Na de ver­plaatsing en uitbreiding van zijn bedrijf werd een extra melkquotum toegekend van 1S8.199 kg.&#13;
1.4 De Staat en Nagel hebben in 2006 onderhandelingen ge­voerd over de koop door Nagel van de bloot eigendom van de in erfpacht uitgegeven grond van 8,77.50 ha. In die on­derhandelingen zijn partijen het eens geworden over de koopprijs voor de bloot eigendom (€ 118.463). Een pro­bleem bleek echter dat de Staat aan de totstandkoming van deze transactie de voorwaarde stelde dat Nagel bovendien een bedrag van € 63.543 zou betalen als vergoeding voor het op deze grond rustende melkquotum. Partijen, die kennelijk niet ter discussie stellen dat tussen hen een koopovereen­komst ten aanzien van de bloot eigendom tot stand is geko­men, zijn m de eerste plaats verdeeld over de vraag of Nagel de door de Staat gestelde voorwaarde heeft aanvaard (stand­punt Staat), dan wel of partijen zijn overeengekomen dat Nagel, die om het transport van de bloot eigendom doorgang te laten vinden zowel het bedrag van € 118.463 als het be­drag van € 63.543 aan de Staat heeft voldaan, het recht heeft behouden om aan de rechter voor te leggen of hij dit laat­ste bedrag onverschuldigd heeft betaald (standpunt Nagel). Daarnaast verschillen partijen van mening over de vraag of, indien Nagel zich dat recht heeft voorbehouden, hij aan­spraak kan maken op terugbetaling van € 63.543.&#13;
1.5 De rechtbank heeft overwogen dat Nagel (i) zich op voor de Staat kenbare wijze bij voortduring het recht heeft voorbehouden de materiële hoofdvraag van dit geding aan de burgerlijke rechter voor te leggen en (ii) op goede gron­den heeft kunnen begrijpen dat de Staat dat recht, waarvan het bestaan door de Staat inhoudelijk werd betwist, heeft ge­respecteerd. De rechtbank kwam aldus tot de conclusie dat Nagel het recht heeft behouden om aan de rechter voor te leggen of hij het bedrag van € 63.543 onverschuldigd heeft betaald.&#13;
1.6 Wat betreft de inhoudelijke kant van de zaak heeft de rechtbank Nagel echter in het ongelijk gesteld. De recht­bank overwoog, kort gezegd, het volgende. Tussen partij­en is niet in geschil dat, als aangenomen moet worden dat op de en^achtgrond een melkquotum rustte, hiervan een der­de gedeelte (in dit geval € 63.543) aan de erfverpachter, de Staat, toekwam. Het geschil kan worden samengevat in de vraag of er een directe relatie heeft bestaan tussen de ex­tra (erfpacht)grond, met de oppervlakte van 8.77.50 ha, die vader Nagel in 1985 heeft verworven, en het extra melk­quotum van (toen) 158.199 kg. Die vraag beantwoordt de rechtbank bevestigend, omdat de toekenning van het extra melkquotum en de hoogte daarvan hun grondslag vonden in (de omvang van het areaal van) de bedrijfsvergroting. Op deze grond heeft de rechtbank de vordering van Nagel afge­wezen.&#13;
De grieven&#13;
2.1 Voordat het hof overgaat tot de bespreking van de grie­ven stelt het voorop dat geen grief is gericht tegen de vast­stelling van de rechtbank dat tussen partijen niet b geschil dat, ais aangenomen moet worden dat op de erfpachtgrond een melkquotum rustte, hiervan een derde gedeelte (in dit geval € 63.543) aan de erfverpachter, de Staat, toekwam, en evenmin tegen het oordeel van de rechtbank dat het in dit geding gaat om de vraag of er een directe relatie heeft be­staan tussen de extra (erfpacht)grond, met de oppervlakte van 8.77.50 ha, die vader Nagel in 1985 heeft verworven, en &#13;
het extra melkquotum van (toen) 158.199 kg. Ook in hoger beroep gaat het derhalve om de vraag of er een directe re­latie heeft bestaan tussen de extra erfpachtgrond en de ver­hoging van het melkquotum. In grief I komt Nagel op tegen het oordeel van de rechtbank, waarin zij deze vraag bevesti­gend beantwoordt.&#13;
2.2 Nagel voert in de eerste plaats aan dat de toekenning van het (extra) melkquotum niet op grond van art. 5 Uitvoe­ringsregeling superheffing heeft plaatsgevonden maar op grond van art. 6 Uitvoeringsregeling superheffing. Het hof is evenwel met de Staat van oordeel dat voor de in dit ge­ding te beslissen vraag niet relevant is of toekenning van het melkquotum op grond van art. S of art. 6 Uitvoeringsrege­ling superheffing heeft plaatsgevonden. Bij toekenning op grond van art. 5 vindt een verhoging van het melkquotum plaats aan de hand van het extra land dat de melkveehou­der ter beschikking heeft gekregen. Bij toepassing van art. 6 wordt een nieuw melkquotum toegekend, berekend aan de hand van al het land (inclusief een eventuele uitbreiding) dat de melkveehouder na de verplaatsing ter beschikking heeft. Zowel in het eerste als in het tweede geval betekent dit dat de uitbreiding van de aan vader Nagel ter beschikking staan­de gronden met 8.77.50 ha erfpachtgrond, in een directe (nu­merieke) relatie staat tot het melkquotum waarover vader Nagel uiteindelijk kon beschikken.&#13;
2.3 Het voorgaande betekent dat vader Nagel minder melk­quotum zou hebben gehad indien hij niet de extra 8.77.50 ha in erfpacht had gekregen. Dit brengt mee dat het ook rede­lijk en in lijn met de jurisprudentie van de pachtkamer van het Gerechtshof Arnhem is dat Nagel over het voordeel dat het extra melkquotum hem oplevert aftekent met de Staat, die immers door het in erfpacht uitgeven van land ertoe heeft bijgedragen dat vader Nagel meer melkquotum kreeg dan zonder dat het geval zou zijn geweest. Dat vader Nagel wellicht ook meer melkquotum had gekregen indien hij zijn bedrijf had verplaatst zonder uitbreiding, doet niet terzake. Vaststaat dat het melkquotum - in ieder geval mede - is bere­kend naar evenredigheid van de uitbreiding.&#13;
Voor zover Nagel bedoelt dat de Staat geen aanspraak kan maken op het melkquotum voor zover dat hem ook in het geval van enkele verplaatsing zou zijn toegekend, heeft dit betoog geen succes. Nagel heeft immers geen grief gericht tegen het oordeel van de rechtbank dat indien aangenomen moet worden dat op de erfpachtgrond een melkquotum rust­te, hiervan een derde gedeelte (in dit geval € 63.543) aan de erfverpachter, de Staat, toekwam.&#13;
2.4 Het voorgaande leidt tot de conclusie dat grief I faalt.&#13;
2.5 Bij pleidooi heeft Nagel nog aangevoerd dat de recht­bank er ten onrechte aan voorbij is gegaan dat de eigenaar/verpachter de hoedanigheid van producent (van melk) moet bezitten om voor een melkquotum in aanmerking te komen. Dit betoog kan niet anders worden opgevat dan als een nieu­we grief, waarvoor bij pleidooi geen plaats meer is. De Staat verzet zich er dan ook terecht tegen dat deze grief in aan­merking zou worden genomen.&#13;
2.6 Grief II heeft geen zelfstandige betekenis en deelt het lot van grief I.&#13;
3.1 Nu alle grieven falen zal het vonnis van de rechtbank worden bekrachtigd.&#13;
3.2 Nagel zal als de in het ongelijk gestelde partij worden veroordeeld in de kosten van het hoger beroep.&#13;
Beslissing&#13;
Het hof:&#13;
bekrachtigt het vonnis waarvan beroep;&#13;
veroordeelt Nagel in de kosten van het geding in hoger be­roep, tot heden aan de zijde&#13;
van de Staat begroot op € 1.905,- voor verschotten en € 4.893,- voor salaris van de advocaat, en bepaalt dat over deze bedragen vanaf veertien dagen na deze uitspraak de wettelijke rente verschuldigd zal zijn;&#13;
verklaart deze uitspraak wat betreft de kostenveroordeling uitvoerbaar bij voorraad.&#13;
Noot&#13;
In deze zaak zijn enkele aspecten aan de orde die aandacht verdienen. In de eerste plaats is er de relatie erfpacht-melk­quotum. Niet langer is omstreden dat de erfverpachter in een vergelijkbare positie verkeert als de gewone verpachter; zie Hof Den Bosch 27 april 2010, Agr.r. 2010, 5585. Voorts: Hoge Raad 29 januari 2010, Agr.r. 2010, 5559. Aanvankelijk werd daar, in elk geval in Den Bosch, nog wel eens anders over gedacht, zie: Rechtbank Den Bosch 14 maart 2007, LJN BA0580. In de tweede plaats is aan de orde: wat moet de erfpachter betalen als hij de bloot-eigendom verwerft? In casu is men via onderhandelingen uitgekomen op 1/3 van de waarde van het met de grond samenhangende quotum. Dit zal een compromis zijn tussen de normale verdeling (50/50) en de verdeling bij verkrijging van de pachter onder het voorkeursrecht. Standaard is dan dat de pachter 25% moet betalen, zie Hof Arnhem 20 juli 1992, Agr.r. 1992, 4581. De gedachte is dat dit zou zijn wat een derde zou willen betalen bij verwerving van een pachtobject met (latente) aanspraken op melkquotum. Bij erfpacht is geen vaste regel te geven. Aan de ene kant is de eigenaar – tenzij dat is overeengeko­men - niet verplicht om de grond aan te bieden aan de erf­pachter. Daar staat tegenover dat de erfpachtovereenkomst allerlei bedingen kan bevatten die de uitkomst kunnen be­ïnvloeden, denk alleen maar aan de looptijd. In de onderha­vige zaak gaat het dan nog alleen maar over de vraag of er een samenhang is tussen het extra quotum dat hij kreeg toe­gewezen en de extra grond die hij, na een ruilverkaveling, bij zijn bedrijf kreeg. Het is niet verrassend dat het Hof zo’n verbande aanneemt. Of daarbij sprake was van toepassing van artikel 5 dan wel 6 van de Uitvoeringsregeling superhef­fing is niet relevant.&#13;
D.W. Bruil&#13;
</content><legacyfootnotes/><footnotes><footnote/></footnotes><auteurs>mrs. A. Dupain, S.A. Boele en J.C.F. Talman</auteurs><published>2011-06-01 00:00:00</published><modified>2011-06-01 00:00:00</modified><editiondate>2011-06-01</editiondate><htmlpath>https://denhollander.info/artikel/9302</htmlpath></article>
</articles></edition>
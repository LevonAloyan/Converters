<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>6585</id><udhid>UDH:TvAR/6585</udhid><titel>'G.T. van der Elzen / Minister van Landbouw en Visserij' (TvAR 1992/4536)</titel><searchwords><searchword>TvAR 3/1992</searchword><searchword>TvAR 1992/4536</searchword><searchword>UDH:TvAR/6585</searchword></searchwords><attachments><attachment><name>1992_nr 3_Rechtspraak_4536.pdf</name><extention>pdf</extention><url>https://denhollander.info/download/6358/ci</url></attachment></attachments><inleiding>Meststoffenwet, art. 6, 19&#13;
Het is zeer de vraag of art. 9 van het Registratiebesluit&#13;
zijn basis kan vinden in art. 6 van&#13;
de Meststoffenwet. Art. 9 kan wel geacht worden&#13;
te stoelen op art. 19 van de Meststoffenwet.&#13;
Hieruit volgt dat ingevolge art. 20 van de&#13;
Meststoffenwet beroep kan worden ingesteld&#13;
bij het College van Beroep voor het bedrijfsleven. </inleiding><content>Afdeling rechtspraak, 28 maart 1989, nr.&#13;
RO1.89.0450/VE4122/S35&#13;
(Mr. Kapteyn)&#13;
G.T. van der Elzen te Venhorst, gemeente&#13;
Boekei (appellant), vertegenwoordigd door&#13;
mr. P.J.G. Goumans, medewerker van de&#13;
Stichting Rechtsbijstand te Tilburg, gemachtigde&#13;
en&#13;
de Minister van Landbouw en Visserij (verweerder).&#13;
Bij besluit van 29 december 1988, no.&#13;
DUR/8715, heeft verweerder op grond van artikel&#13;
9 van het Registratiebesluit dierlijke&#13;
meststoffen (Stb. 1986, 625) de door appellant&#13;
gedane opgave van door hem gehouden&#13;
dieren aangepast, hetgeen heeft geresulteerd&#13;
in een vermindering van de referentiehoeveelheid&#13;
varkens en kippen met 3.966 kilogram&#13;
fosfaat op jaarbasis.&#13;
Tegen dit besluit heeft appellant bij schrijven&#13;
gedateerd 24 januari 1989, ingekomen bij&#13;
de Raad van State op 26 januari 1989, beroep&#13;
op grond van de Wet administratieve rechtspraak&#13;
overheidsbeschikkingen ingesteld bij de Afdeling rechtspraak van de Raad van State.&#13;
Bij schrijven van gelijke datum heeft appellant&#13;
zich tevens tot Ons gewend met het&#13;
verzoek om toepassing van artikel 107 van de&#13;
Wet op de Raad van State.&#13;
Aangezien Wij van oordeel zijn, dat belanghebbenden&#13;
daardoor niet in hun belangen&#13;
worden geschaad, hebben Wij met toepassing&#13;
van artikel 109, derde lid, van de Wet op de&#13;
Raad van State oproepingen en verhoor van&#13;
belanghebbenden achterwege gelaten.&#13;
In rechte&#13;
Ingevolge artikel 116, eerste lid, van de Wet&#13;
op de Raad van State kan de Voorzitter indien&#13;
het verzoek, bedoeld in artikel 107, wordt gedaan&#13;
hangende het onderzoek in een door de&#13;
Afdeling te beslissen geschil en hij van oordeel&#13;
is dat de feiten en omstandigheden geen&#13;
nader onderzoek vergen, onmiddellijk uitspraak&#13;
doen in het geschil, ingeval hij oordeelt&#13;
dat de beslissing in het geding moet&#13;
leiden tot de uitspraak dat het beroep kennelijk&#13;
niet-ontvankelijk, kennelijk ongegrond of&#13;
kennelijk gegrond is.&#13;
Ingevolge artikel 5, aanhef en onder d, van&#13;
de Wet administratieve rechtspraak overheidsbeschikkingen&#13;
staan geen voorzieningen als in&#13;
deze wet bedoeld open tegen beschikkingen,&#13;
waartegen krachtens wettelijk voorschrift een&#13;
andere administratiefrechterlijke voorziening&#13;
openstaat of voor de klager opengestaan heeft.&#13;
Ingevolge artikel 6, eerste lid, van de&#13;
Meststoffenwet - voor zover te dezen van belang&#13;
- kunnen bij of krachtens algemene&#13;
maatregel van bestuur regelen worden gesteld&#13;
omtrent het opmaken, bewaren, overleggen en&#13;
afdragen van gegevens met betrekking tot,&#13;
wat producenten van dierlijke meststoffen betreft,&#13;
door hen gehouden soorten en aantallen&#13;
dieren. Ingevolge het tweede lid is het verboden&#13;
onjuiste gegevens als bedoeld in het eerste&#13;
lid op te maken, over te leggen en af te&#13;
dragen.&#13;
Op basis van evengenoemd artikel is vastgesteld&#13;
het Registratiebesluit dierlijke meststoffen&#13;
(hierna te noemen: het Registratiebesluit).&#13;
Artikel 9 van het Registratiebesluit&#13;
geeft verweerder de bevoegdheid een opgave&#13;
van een producent aan te passen, indien deze&#13;
is gedaan in strijd met nader genoemde voorschriften.&#13;
Het thans bestreden besluit strekt tot uitvoering&#13;
van artikel 9 van het Registratiebesluit.&#13;
Naar Ons oordeel is het zeer de vraag of&#13;
artikel 9 van het Registratiebesluit zijn basis&#13;
kan vinden in artikel 6 van de Meststoffenwet,&#13;
gezien de hiervoor weergegeven inhoud van&#13;
laatstgenoemd artikel. Artikel 9 van het Registratiebesluit&#13;
kan wel worden geacht te stoelen&#13;
op artikel 19 van de Meststoffenwet, welk&#13;
artikel bepaalt dat indien in deze wet geregelde&#13;
onderwerpen in het belang van een goede&#13;
uitvoering van de wet nadere regeling behoeven,&#13;
deze kan geschieden bij algemene maatregel&#13;
van bestuur. Immers, het tegengaan van&#13;
de opgave van onjuiste gegevens kan worden&#13;
aangemerkt als een onderwerp dat, naast de in&#13;
het tweede lid van artikel 6 van de Meststoffenwet&#13;
gegeven verbodsbepaling, nadere regeling&#13;
behoeft.&#13;
Gelet op het vorenstaande kan het bestreden&#13;
besluit geacht worden te zijn genomen ter&#13;
uitvoering van een krachtens artikel 19 van de&#13;
Meststoffenwet vastgestelde regeling.&#13;
Hieruit volgt dat appellant, ingevolge artikel&#13;
20 van die wet, tegen het bestreden besluit&#13;
beroep kon instellen bij het College van Beroep&#13;
voor het bedrijfsleven - hetgeen blijkens&#13;
diens Beschikking van 3 november 1988, no.&#13;
88/2051/60/178, ook de opvatting van de&#13;
Voorzitter van genoemd college is -, zodat&#13;
voor hem, gelet op het bepaalde in artikel 5,&#13;
aanhef en onder d, van de Wet administratieve&#13;
rechtspraak overheidsbeschikkingen, geen&#13;
voorziening op grond van laatstgenoemde wet&#13;
openstaat.&#13;
Appellant kan gezien het vorenstaande niet&#13;
in zijn beroep worden ontvangen. Nu de feiten&#13;
en omstandigheden geen nader onderzoek&#13;
vergen, kunnen Wij onmiddellijk een daartoe&#13;
strekkende uitspraak doen in dit geschil.&#13;
Gegeven deze beslissing in de bodemprocedure&#13;
kan appellant evenmin in zijn verzoek&#13;
om toepassing van artikel 107 van de Wet op&#13;
de Raad van State worden ontvangen.&#13;
Uitspraak&#13;
De Voorzitter van de Afdeling rechtspraak;&#13;
Gezien de Wet administratieve rechtspraak&#13;
overheidsbeschikkingen en de Wet op de&#13;
Raad van State.&#13;
Recht doende in naam der Koningin.&#13;
I. verklaart appellant niet-ontvankelijk in zijn&#13;
beroep;&#13;
II. verklaart appellant niet-ontvankelijk in zijn&#13;
verzoek om toepassing van artikel 107 van de&#13;
Wet op de Raad van State.</content><legacyfootnotes/><footnotes><footnote/></footnotes><auteurs>Mr. Kapteyn</auteurs><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/6585</htmlpath></article>
</articles></edition>
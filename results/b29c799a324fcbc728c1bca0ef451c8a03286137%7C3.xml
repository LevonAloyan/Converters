<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2014</searchword><id>11688</id><udhid>UDH:TvAR/11688</udhid><titel>Ammoniakgat</titel><searchwords><searchword>TvAR 11/2014</searchword><searchword>UDH:TvAR/11688</searchword></searchwords><attachments><attachment><name>17088.pdf</name><extention>pdf</extention><url>https://denhollander.info/download/17088/ci</url></attachment></attachments><inleiding/><content>&lt;p&gt;Na vragen over de juistheid van het computerprogramma voor de berekening van geurhinder (V-stacks vergunningen) deze zomer ontstond enige opschudding in de ammoniakwereld: het&lt;/p&gt;&#13;
&lt;p&gt;RIVM constateerde dat er een significant verschil was vastgesteld in de trends tussen de berekende ammoniakemissies en -concentraties en de gemeten ammoniakconcentraties. De metingen laten in&lt;/p&gt;&#13;
&lt;p&gt;tegenstelling tot de berekeningen vanaf 2005 geen dalende trend meer zien. De eerste gedachte die hierbij kan opkomen: wij meten te weinig en we berekenen te veel. Het RIVM erkent dit ook: alles meten is gewoon veel te duur. En we rekenen inderdaad veel. Daarbij wordt gebruik gemaakt van computermodellen en &amp;ndash;programma&amp;rsquo;s, bijvoorbeeld bij de vergunningverlening voor veehouderijen op basis van de Wet ammoniak en veehouderij en de Natuurbeschermingswet. Bij die berekeningen wordt een exactheid gesuggereerd die in werkelijkheid niet aanwezig kan zijn. Zo kan de computer de ammoniakdepositie van een uitbreiding van een stal tot op tientallen kilometers tot twee cijfers achter de komma berekenen. In de programmatische aanpak stikstof (PAS) wordt het rekenen tot een nog hoger niveau opgevoerd. Nu zou een reactie op het rapport van het Planbureau voor de Leefomgeving &amp;ndash; waarin de gegevens van het RIVM waren verwerkt &amp;ndash; kunnen zijn dat het hele ammoniakbeleid op losse schroeven staat en dus wel afgeschaft kan worden (zie bijvoorbeeld G. Rotgers in V-focus). Dat is te kort door de bocht. In de eerste plaats heeft Nederland enkele internationale verplichtingen te vervullen, zoals de NEC-Richtlijn, op basis waarvan een plafond voor de totale Nederlandse ammoniakemissie dient te worden bereikt en gehandhaafd, en de Habitatrichtlijn, die ons verplicht om Natura-2000 gebieden in een goede staat van instandhouding te brengen. En daarbij speelt ammoniak nu eenmaal een belangrijke rol. Om te bepalen of we aan deze internationale verplichtingen voldoen is een rekenmodel onontbeerlijk. In de tweede plaats: ook boeren hebben belang bij een duidelijk rekenmodel voor ammoniak. Zij kunnen dan immers ook bepalen of en onder welke condities zij voor een vergunning in aanmerking komen. Zou dat wegvallen, dan ligt willekeur op de loer. Er zit dus niets anders op dan voortdurend te ijken of de berekeningsmodellen nog wel kloppen en deze aan te passen. De staatssecretaris van Economische Zaken volgt deze gedachtegang ook en heeft de Commissie Deskundigen Meststoffenwet om een Quick Scan gevraagd, waarbij verklaringen worden gezocht voor het verschil tussen meten en berekenen (&lt;span class="Cursief"&gt;Kamerstukken II&lt;/span&gt; 2014/15, 33 037, nr. 134). Deze verklaringen zijn te technisch van aard om hier weer te geven, maar het belangrijkste is, dat ze er zijn. Er zijn echter ook enkele observaties met juridische consequenties, waarop maatregelen volgen:&lt;/p&gt;&#13;
&lt;ul&gt;&#13;
&lt;li class="Opsomming_Dash"&gt;verbetering van emissiebeperkende technieken;&lt;/li&gt;&#13;
&lt;li class="Opsomming_Dash"&gt;sneller overschakelen naar nieuwe stalsystemen;&lt;/li&gt;&#13;
&lt;li class="Opsomming_Dash"&gt;strikte naleving en handhaving van het gebruik van emissiearme huisvestingssystemen met luchtwassers;&lt;/li&gt;&#13;
&lt;li class="Opsomming_Dash"&gt;onderzoek naar de naleving van de mestregelgeving door de NVWA gericht op versterken van de handhaving.&lt;/li&gt;&#13;
&lt;/ul&gt;&#13;
&lt;p&gt;De staatssecretaris wil de gehele keten van data inzameling, emissieberekeningen, gebruikte modellen, meetnetten tot en met de depositieberekeningen aan een internationale review onderwerpen, zoals in 2013 ook al is gebeurd. Dat is mooi, maar misschien zou het ook wel eens nuttig zijn om te onderzoeken hoe andere landen omgaan met ammoniak in hun vergunningverlening, niet alleen op het technische vlak, maar ook op het juridische.&lt;/p&gt;</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2014-11-25 13:32:17</published><modified>2014-11-25 13:32:17</modified><editiondate>2014-11-25</editiondate><htmlpath>https://denhollander.info/artikel/11688</htmlpath></article>
</articles></edition>
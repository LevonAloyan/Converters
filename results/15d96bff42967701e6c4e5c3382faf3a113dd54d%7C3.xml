<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1999</searchword><id>4810</id><udhid>UDH:TvAR/4810</udhid><titel>LTO-Nederland / Staat (TvAR 1999/4978)</titel><searchwords><searchword>TvAR 10/1999</searchword><searchword>TvAR 1999/4978</searchword><searchword>UDH:TvAR/4810</searchword></searchwords><attachments><attachment><name>1999_nr 10_Rechtspraak_4978.pdf</name><extention>pdf</extention><url>https://denhollander.info/download/4752/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Bodemprocedure LTO-Nederland/Staat. Eisers&#13;
moeten nog reageren op de Memorie van&#13;
Grieven van de Staat. Verwijzing naar de rol&#13;
van 2 november 1999. Partijen wordt in overweging&#13;
gegeven langer aan te houden – tot de&#13;
uitkomst hoger beroep NVV/Staat en eventueel&#13;
cassatie – om onnodige appelprocedures te&#13;
vermijden.</inleiding><content>Vonnis in de zaak van:&#13;
1. de vereniging met volledige rechtsbevoegdheid&#13;
Land- en Tuinbouworganisatie Nederland&#13;
(LTO-Nederland), gevestigd te ’s-Gravenhage,&#13;
2. de vereniging met volledige rechtsbevoegdheid,&#13;
Fries-Flevolandse Land- en Tuinbouworganisatie&#13;
(FLTO), gevestigd te Leeuwarden,&#13;
3. de vereniging met volledige rechtsbevoegdheid&#13;
Gewestelijke Land- en Tuinbouw Organisaties&#13;
Zuid Midden Oost (GLTO Zuid Midden&#13;
Oost ofwel GLTO), gevestigd te Deventer,&#13;
4. de vereniging met volledige rechtsbevoegdheid&#13;
Noordelijke Land- en Tuinbouworganisatie&#13;
(NLTO), gevestigd te Assen,&#13;
5. de vereniging met volledige rechtsbevoegdheid&#13;
Westelijke Land- en Tuinbouw Organisatie&#13;
(WLTO), gevestigd te Haarlem,&#13;
6. de vereniging met volledige rechtsbevoegdheid&#13;
Noord-Brabantse Christelijke Boeren-&#13;
bond, Rooms-Katholieke Vereniging van Boeren&#13;
en Tuinders (NCB), gevestigd te Tilburg,&#13;
7. de vereniging met volledige rechtsbevoegdheid&#13;
Limburgse Land- en Tuinbouwbond&#13;
(LLTB), gevestigd te Roermond,&#13;
(...)&#13;
tegen&#13;
De Staat der Nederlanden (ministerie van&#13;
Landbouw, natuurbeheer en visserij), zetelende&#13;
te ’s-Gravenhage, gedaagde,&#13;
procureur: mr. R.J.M. van den Tweel.&#13;
Rechtsoverwegingen&#13;
I. Eiseressen en eisers (hierna: eisers) vorderen&#13;
na wijziging van eis dat de rechtbank, bij vonnis&#13;
uitvoerbaar bij voorraad:&#13;
verklaart voor recht dat de Wet herstructurering&#13;
varkenshouderij (hierna verder: Whv)&#13;
– althans de totstandkoming en/of de gevolgen&#13;
van die wet – en/of het Besluit hardheidseisen&#13;
herstructurering varkenshouderij (hierna:&#13;
Bhhv) jegens eisers en de leden-varkenshouders&#13;
van eisers sub 1 tot en met 7, althans&#13;
jegens degenen wier belangen eisers sub 1 tot&#13;
en met 7 ingevolge hun statuten behartigen en&#13;
die (mede) varkens en/of fokzeugen houden,&#13;
onrechtmatig is/zijn;&#13;
primair:&#13;
artikel 31 Whv en/of het Bhhv buiten werking&#13;
stelt, althans onverbindend verklaart, en/of de&#13;
bepalingen van de Whv ter vaststelling van de&#13;
omvang van het varkensrecht en het fokzeugenrecht&#13;
van een bedrijf per 1 september&#13;
1998, neergelegd in Hoofdstukken II en IV&#13;
van de Whv, in zoverre buiten werking stelt,&#13;
althans onverbindend verklaart, dat het varkensrecht&#13;
en het fokzeugenrecht van een&#13;
bedrijf met ingang van genoemde datum de&#13;
bevoegdheid geeft tot het houden van varkens&#13;
c.q. fokzeugen in dezelfde aantallen als het&#13;
desbetreffende bedrijf bevoegd was te houden&#13;
tot en met 31 augustus 1998, ingevolge de&#13;
mestproductierechten (grondgebonden en&#13;
niet-grondgebonden) waarover dat bedrijf&#13;
toen kon beschikken c.q. waarop dat bedrijf&#13;
toen aanspraak kon maken:&#13;
althans subsidiair:&#13;
de Whv en/of de Bhhv buiten werking stelt,&#13;
althans onverbindend verklaart;&#13;
de Staat veroordeelt tot vergoeding van alle&#13;
schaden die eisers sub 8 tot en met 12 reeds&#13;
ten gevolge van de inwerkingtreding en de&#13;
uitvoering van de Whv en/of het Bhhv hebben&#13;
geleden en in de toekomst nog zullen lijden,&#13;
deze schaden op te maken bij staat en te&#13;
vereffenen volgens de wet, alsmede te vermeerderen&#13;
met de wettelijke rente;&#13;
een en ander met veroordeling van de Staat in&#13;
de kosten van de procedure.&#13;
2. De Staat heeft gemotiveerd verweer gevoerd.&#13;
Daarbij heeft de Staat bij conclusie van&#13;
dupliek producties overgelegd. Eén van die&#13;
producties is de op 25 februari 1999 genomen&#13;
memorie van grieven van de Staat in het hoger&#13;
beroep tegen het vonnis dat op 23 december&#13;
1998 in een andere zaak over de onderhavige&#13;
kwesties is gewezen tussen de Nederlandse&#13;
Vakbond Varkenshouders en individuele varkenshouders&#13;
enerzijds en de Staat anderzijds.&#13;
De Staat heeft verzocht de inhoud van die&#13;
memorie van grieven herhaald en ingelast in&#13;
de conclusie van dupliek te beschouwen en&#13;
heeft in zijn conclusie meermalen naar de&#13;
inhoud van die memorie van grieven verwezen.&#13;
De grieven raken wezenlijk de kern van&#13;
de geschilpunten die ook in de onderhavige&#13;
zaak aan de orde zijn. De memorie van antwoord&#13;
is niet overgelegd.&#13;
Eisers hebben nog niet op die memorie van&#13;
grieven en de overige bij dupliek overgelegde&#13;
producties kunnen reageren. De rechtbank zal&#13;
eisers daarom in de gelegenheid stellen dit te&#13;
doen en de zaak daartoe naar de rol van&#13;
2 november 1999 verwijzen.&#13;
3. De rechtbank geeft partijen in overweging&#13;
aanhouding voor langere tijd te verzoeken om&#13;
de uitkomst van het hoger beroep tegen het&#13;
vonnis van 23 december 1998 – en eventueel&#13;
de uitkomst in cassatie – af te wachten, en&#13;
aldus de kans op onnodige appèl-procedures&#13;
te verkleinen.&#13;
4. De rechtbank zal iedere verdere beslissing&#13;
aanhouden.&#13;
Beslissing&#13;
De rechtbank:&#13;
– verwijst de zaak naar de rol van 2 november&#13;
1999 voor uitlaten aan de zijde van eisers als&#13;
weergegeven in rechtsoverweging 2;&#13;
– houdt iedere verdere beslissing aan.&#13;
NOOT&#13;
In dit vonnis wordt eigenlijk niets beslist. De&#13;
zaak van LTO wordt verder uitgesteld. Kennelijk&#13;
is de procedurele dialoog nog niet voltooid.&#13;
Met name moet LTO nog reageren op&#13;
door de Staat aangevoerde standpunten, die&#13;
ook door de Staat bij het Hof (in de NVV-procedure)&#13;
naar voren zijn gebracht. Waarom&#13;
dan nu een vonnis wordt gegeven, is niet&#13;
geheel duidelijk.&#13;
Een interessant punt is dat de rechtbank de&#13;
partijen in overweging geeft om de procedure&#13;
even op de lange baan te schuiven en de uitspraak&#13;
van het Hof Den Haag en eventueel&#13;
de uitkomst in cassatie daar weer op af te&#13;
wachten. Dit is enerzijds begrijpelijk, aangezien&#13;
de rechtsvragen in zowel de NVV- als de&#13;
LTO-procedure dezelfde zijn: a) is de Whv in&#13;
strijd met art. 1 Eerste protocol EVRM? en b)&#13;
is de Whv in strijd met Europees marktordeningsrecht?&#13;
Anderzijds moet erkend worden&#13;
dat de eis van LTO-Nederland afwijkt van de&#13;
eis van de NVV. Waar de NVV simpelweg&#13;
onverbindendverklaring c.q. buitenwerkingstelling&#13;
van de Whv vroeg en vraagt, eist LTO&#13;
primair vaststelling van het varkensrecht op&#13;
het niveau van de mestproductierechten van&#13;
31 augustus 1998 (de dag voor inwerkingtreding&#13;
van de Whv). Het is derhalve goed voorstelbaar&#13;
dat LTO een eigen belang bij voortzetting&#13;
van de eigen procedure blijft zien. De&#13;
inzichten van beide landbouworganisaties&#13;
over wat er zou moeten gebeuren, verschillen&#13;
nu eenmaal. Verder heeft LTO natuurlijk ook&#13;
een achterban tevreden te stellen.&#13;
Toch is niet goed in te zien hoe het verder&#13;
moet als de vordering zou worden toegewezen.&#13;
Voor NVV-leden geldt de wet dan helemaal&#13;
niet, voor LTO-leden geldt de wet wel,&#13;
maar met een verhoogd varkensrecht. Wat&#13;
geldt er voor ongeorganiseerden? Te vrezen&#13;
valt dat de chaos door de rechter niet op te lossen&#13;
is. De wetgever zal iets moeten doen, maar&#13;
dat is eigenlijk al vanaf eind 1998 duidelijk.&#13;
D.W. Bruil</content><legacyfootnotes/><footnotes><footnote/></footnotes><auteurs/><published>1999-10-01 00:00:00</published><modified>1995-10-31 00:00:00</modified><editiondate>1999-10-01</editiondate><htmlpath>https://denhollander.info/artikel/4810</htmlpath></article>
</articles></edition>
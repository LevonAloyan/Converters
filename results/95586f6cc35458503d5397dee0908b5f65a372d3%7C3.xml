<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4142</id><udhid>UDH:TvAR/4142</udhid><titel>Gemeente Boxmeer / Loeffen c.s. (TvAR 2006/5351)</titel><searchwords><searchword>TvAR 7/8/2006</searchword><searchword>TvAR 2006/5351</searchword><searchword>UDH:TvAR/4142</searchword></searchwords><attachments><attachment><name>2006_nr 78_Rechtspraak_5351.pdf</name><extention>pdf</extention><url>https://denhollander.info/download/4101/ci</url></attachment></attachments><inleiding>[Pachtwet art. 25, 55; BW art. 6:265 lid 1]&#13;
&#13;
Pachtovereenkomst met twee pachters.&#13;
Pachters verzoeken verpachtster medewerking&#13;
aan pachtwijzigingsovereenkomst,&#13;
in die zin dat een van hen pachter wordt.&#13;
Hierop is nog niet beslist als pachters&#13;
stappen zetten met de bedoeling, dat één&#13;
van hen afstand zou nemen van elke vorm&#13;
van betrokkenheid bij het gepachte.&#13;
Pachters schieten tekort, maar onvoldoende&#13;
ernstig voor ontbinding van de pachtovereenkomst.&#13;
Zij hebben jegens verpachtster&#13;
open kaart gespeeld. Vertraging in de&#13;
afhandeling van het verzoek is mede aan&#13;
verpachtster&#13;
te wijten. Van door verpachster verweten aantasting van haar rechten&#13;
op het melkquotum is geen sprake, nu&#13;
voldoende quotum met het gepachte is&#13;
blijven samenhangen.</inleiding><content>ARREST IN DE ZAAK VAN:&#13;
De publiekrechtelijke rechtspersoon de&#13;
Gemeente Boxmeer, zetelend te Boxmeer,&#13;
appellante,&#13;
procureur: mr. A.A. Voets,&#13;
tegen&#13;
1 L.J.M. Loeffen, wonende te Wanroij,&#13;
gemeente Sint Anthonis,&#13;
2 M.J.T. Loeffen, wonende te Someren,&#13;
geïntimeerden,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van de rechtbank te ’s-Hertogenbosch,&#13;
locatie Boxmeer, heeft op 24 juni&#13;
2003 en 11 mei 2004 tussen appellante (verder&#13;
te noemen: de gemeente) als eiseres en geïntimeerden&#13;
(verder gezamenlijk te noemen:&#13;
Loeffen c.s. en afzonderlijk: Luciën en Mathieu)&#13;
als gedaagden vonnissen gewezen. Naar&#13;
de inhoud van die vonnissen, waarvan een&#13;
fotokopie is aangehecht, wordt verwezen&#13;
voor het procesverloop in eerste aanleg, de&#13;
beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 10 juni 2004 heeft de&#13;
gemeente Loeffen c.s. aangezegd in hoger&#13;
beroep te komen van voornoemd vonnis van&#13;
11 mei 2004 en heeft zij Loeffen c.s. gedagvaard&#13;
te verschijnen voor dit hof.&#13;
2.2 Bij het zelfde exploot heeft de gemeente&#13;
drie grieven tegen het bestreden vonnis aangevoerd,&#13;
heeft zij bewijs aangeboden en heeft&#13;
zij gevorderd dat het hof het bestreden vonnis&#13;
zal vernietigen en opnieuw recht doende&#13;
eventueel onder aanvulling dan wel wijziging/&#13;
verbetering van gronden:&#13;
A de tussen de gemeente als verpachtster en&#13;
Loeffen c.s. als pachters bestaande pachtovereenkomst,&#13;
met betrekking tot de pachtpercelen,&#13;
gelegen in de Wanroijse Peel, sectie B&#13;
1606, kavel 1, groot 2.07.00 ha., kavel 2, groot&#13;
2.07.00 ha. en kavel 3, groot 2.25.80 ha., zal ontbinden&#13;
met ingang van de datum van dit arrest.&#13;
B Loeffen c.s. zal veroordelen om gemelde&#13;
pachtpercelen binnen 3 dagen na betekening&#13;
van dit arrest te ontruimen en te verlaten, op&#13;
straffe van een dwangsom van € 500,– per&#13;
dag, een gedeelte van een dag voor een hele te&#13;
rekenen, met machtiging aan de gemeente om&#13;
die ontruiming zelf middels politie en justitie&#13;
te bewerkstelligen, indien Loeffen c.s. aan die&#13;
ontruimingsveroordeling niet voldoen en alsdan&#13;
op kosten van Loeffen c.s.&#13;
C Loeffen c.s. zal veroordelen om binnen&#13;
8 dagen na betekening van dit arrest aan de&#13;
gemeente tegen behoorlijk bewijs van kwijting&#13;
te betalen de waarde van het melkquotum,&#13;
verbonden met de grond in geschil, op&#13;
basis van 50%-50% volgens de vaste jurisprudentie&#13;
van de Pachtkamer van het hof, een en&#13;
ander op te maken bij staat en te vereffenen&#13;
volgens de wet, met de wettelijke rente hierover&#13;
vanaf 25 maart 2002, zijnde de dag van&#13;
betekening van de dagvaarding in eerste aanleg&#13;
tot aan de dag der algehele voldoening.&#13;
D Loeffen c.s. zal veroordelen in de proceskosten&#13;
in beide instanties.&#13;
2.3 Bij memorie van antwoord hebben Loeffen&#13;
c.s. verweer gevoerd, bewijs aangeboden,&#13;
een productie overgelegd en geconcludeerd,&#13;
dat het hof bij arrest, uitvoerbaar bij voorraad,&#13;
het bestreden vonnis zal bekrachtigen,&#13;
met veroordeling van gemeente in de kosten&#13;
van het geding in beide instanties.&#13;
2.4 De gemeente heeft nog een akte genomen,&#13;
die is gevolgd door een antwoordakte van&#13;
Loeffen c.s.&#13;
2.5 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
De grieven luiden:&#13;
Grief 1:&#13;
Ten onrechte overweegt de pachtkamer, dat&#13;
uit de verklaringen ook niet op te maken is,&#13;
dat de gemeente tegen de gestelde pachtoverschrijving&#13;
was.&#13;
Grief 2:&#13;
Ten onrechte overweegt de pachtkamer, dat&#13;
niet elke wanprestatie, gelet op de omstandigheden&#13;
van het concrete geval, zodanig zwaarwegend&#13;
is, dat tot ontbinding van een overeenkomst&#13;
moet worden besloten en dat gezien&#13;
alle omstandigheden, de pachtkamer van oordeel&#13;
is, dat in dit geval de gestelde feiten niet&#13;
kunnen leiden tot een ontbinding van de&#13;
pachtovereenkomst en ook al ten onrechte&#13;
overweegt de pachtkamer, dat uit de verklaringen&#13;
van de getuigen duidelijk naar voren is&#13;
gekomen, dat Loeffen c.s. over de voorgenomen&#13;
plannen tot bedrijfsoverdracht volledig&#13;
openheid van zaken hebben gegeven naar de&#13;
gemeente als verpachtster, waarbij zij uit de&#13;
uitlatingen van de wethouder hebben kunnen&#13;
opmaken dat er van de zijde van de gemeente&#13;
geen bezwaar was tegen de voorgenomen&#13;
bedrijfsoverdracht en verkoop van (een deel&#13;
van) het melkquotum en dat daarnaast is&#13;
gebleken, dat thans nog meer dan voldoende&#13;
quotum op het bedrijf van Loeffen c.s. aanwezig&#13;
is om aan de eventuele aanspraken van&#13;
de gemeente als verpachtster te kunnen voldoen&#13;
en dat de gemeente dus geen enkel financieel&#13;
risico loopt.&#13;
Grief 3:&#13;
Ten onrechte overweegt de pachtkamer, dat&#13;
het voorgaande met zich meebrengt, dat geen&#13;
sprake is van een zodanige wanprestatie van&#13;
Loeffen c.s., dat de pachtovereenkomst dient&#13;
te worden ontbonden en dat daarom de vordering&#13;
tot ontbinding van de pachtovereenkomst&#13;
en de daaraan gerelateerde vorderingen&#13;
dienen te worden afgewezen en ook al ten&#13;
onrechte heeft de pachtkamer de vorderingen&#13;
vervolgens afgewezen onder compensatie van&#13;
kosten.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet dan wel onvoldoende gemotiveerd&#13;
weersproken het navolgende vast.&#13;
4.2 Tussen de gemeente als verpachtster en&#13;
M/B. Loeffen als pachter is op 6 januari 1977&#13;
een schriftelijke pachtovereenkomst gesloten&#13;
met betrekking tot drie percelen landbouwagrarisch&#13;
grond in de Wanroijse Peel, kadastraal bekend&#13;
sectie B 1606, met een gezamenlijke oppervlakte&#13;
van 6.39.80 ha. Op 5 januari 1987 is een&#13;
pachtwijzigingsovereenkomst gesloten, waarbij&#13;
de erven van M.B. Loeffen met instemming&#13;
van de gemeente alle rechten en verplichtingen&#13;
uit hoofde van de pachtovereenkomst hebben&#13;
overgedragen aan Loeffen c.s.&#13;
4.3 Het bedrijf van M.B. Loeffen en nadien&#13;
Loeffen c.s. omvatte behalve de 6.39.80 ha&#13;
pachtgrond 7.32.93 ha eigen grond. Op naam&#13;
van Loeffen c.s. was blijkens een overzicht van&#13;
COS in 1999 een melkquotum van 239.216 kg&#13;
met een vetpercentage van 4,14 geregistreerd.&#13;
Aan de totstandkoming van het quotum heeft&#13;
de verpachte grond bijgedragen.&#13;
4.4 In de periode september-december 1999&#13;
hebben partijen overlegd over de gevolgen&#13;
van de voorgenomen uittreding van Mathieu&#13;
uit de maatschap. Die uittreding heeft plaatsgehad&#13;
en het bedrijf is voortgezet door Luciën&#13;
alleen, die Mathieu heeft uitgekocht. Op naam&#13;
van Luciën stond op 29 augustus 2002 een&#13;
melkquotum van 120.393 kg met een vetpercentage&#13;
van 4,12 geregistreerd.&#13;
Bij brief van 9 december 1999 hebben Loeffen&#13;
c.s. aan de gemeente verzocht wegens ontbinding&#13;
van de tussen hen bestaande maatschap&#13;
en voortzetting van de onderneming door&#13;
Luciën de pachtovereenkomst te wijzigen in&#13;
die zin dat Luciën als enig pachter wordt aangemerkt.&#13;
5 De beoordeling van het geschil in&#13;
hoger beroep&#13;
5.1 Het gaat in deze zaak kort gezegd om het&#13;
volgende. De gemeente heeft in eerste aanleg&#13;
de ontbinding van de pachtovereenkomst&#13;
gevorderd (met nevenvorderingen) op de&#13;
primaire grond dat Loeffen c.s. als pachters&#13;
toerekenbaar zijn tekortgeschoten in hun verplichtingen&#13;
jegens de gemeente als verpachtster,&#13;
omdat Mathieu zonder toestemming van&#13;
de gemeente zijn pachtrechten c.a. aan Luciën&#13;
heeft overgedragen. Subsidiair heeft de gemeente&#13;
aan haar vordering ten grondslag&#13;
gelegd dat Mathieu de gronden niet meer zelf&#13;
bewerkt, meer subsidiair dat Loeffen c.s. het&#13;
aan het verpachte verbonden melkquotum&#13;
hebben verleasd en de melkinstallatie hebben&#13;
verwijderd.&#13;
5.2 Loeffen c.s. hebben zich tegen de vordering&#13;
verweerd. De pachtkamer heeft, na&#13;
bewijslevering, geoordeeld dat Loeffen c.s.&#13;
weliswaar tekort zijn geschoten jegens de&#13;
gemeente, maar zij heeft dit tekortschieten&#13;
onvoldoende zwaar geoordeeld voor toewijzing&#13;
van de gevorderde ontbinding. De daartoe&#13;
strekkende vordering is, evenals de nevenvorderingen,&#13;
afgewezen met compensatie van&#13;
de proceskosten. Tegen deze afwijzing richt&#13;
zich het hoger beroep.&#13;
5.3 Grief 1 richt zich niet tegen een dragende&#13;
overweging van het vonnis. In zoverre heeft&#13;
de gemeente daarbij geen belang. Voor het&#13;
geval de gemeente heeft bedoeld aan te voeren,&#13;
dat de bestreden overweging van de&#13;
pachtkamer een rol heeft gespeeld bij de&#13;
beoordeling van de vraag of de tekortkoming&#13;
de ontbinding rechtvaardigt, wordt verwezen&#13;
naar de volgende rechtsoverwegingen.&#13;
5.4 De kern van het bezwaar van de gemeente&#13;
wordt gevormd door grief 2, die zich ertegen&#13;
richt dat de pachtkamer ondanks dat Loeffen&#13;
c.s. zijn tekortgeschoten in de nakoming van&#13;
hun verplichtingen uit hoofde van de pachtovereenkomst,&#13;
deze overeenkomst niet heeft&#13;
ontbonden.&#13;
5.5 Het hof stelt voorop dat Loeffen c.s.&#13;
beiden als pachters zijn aan te merken. Door&#13;
de pachtwijzigingsovereenkomst, genoemd in&#13;
rechtsoverweging 3.2, zijn Loeffen c.s. gezamenlijk&#13;
in de plaats getreden van M.B. Loeffen.&#13;
Het staat Loeffen c.s. niet vrij eenzijdig&#13;
een wijziging in hun rechtsverhouding met de&#13;
gemeente te brengen. Dit vloeit voort uit de&#13;
eisen van goed pachterschap, waartoe Loeffen&#13;
c.s. op grond van artikel 25 Pachtwet zijn&#13;
gehouden.&#13;
Loeffen c.s. hebben zich dit kennelijk gerealiseerd,&#13;
aangezien zij zich tot de gemeente hebben&#13;
gewend met het verzoek in te stemmen&#13;
met een wijziging van de pachtovereenkomst&#13;
in die zin, dat Luciën in plaats van Loeffen c.s.&#13;
als enig pachter in de pachtovereenkomst zou&#13;
worden opgenomen.&#13;
5.6 Het hof stelt vast, dat van een schriftelijke&#13;
inwilliging van het verzoek van Loeffen c.s. als&#13;
neergelegd in de brief van 9 december 1999&#13;
(bijlage bij de stukken, welke Loeffen c.s. op&#13;
3 oktober 2002 ter voorbereiding op de comparitie&#13;
van partijen aan de pachtkamer hebben&#13;
gezonden) niet is gebleken. Weliswaar is er&#13;
volgens Loeffen c.s. door hen een door de&#13;
gemeente aangeboden schriftelijke wijzigingsovereenkomst&#13;
ondertekend – waarvan zij volgens&#13;
hen geen afschrift hebben ontvangen –,&#13;
maar die stelling vindt geen steun in enig&#13;
bewijsmiddel. Uit de in eerste aanleg afgelegde&#13;
getuigenverklaringen kan worden opgemaakt&#13;
dat partijen de fase van de onderhandelingen&#13;
niet hadden afgerond, en dat integendeel de&#13;
gemeente de afwikkeling van het verzoek&#13;
afhankelijk heeft gesteld van het verschaffen&#13;
door Loeffen c.s. van inzage in de melkquotumregistratie.&#13;
Een mogelijke onderverpachting&#13;
speelde in die fase daarbij ook een rol.&#13;
5.7 Het hof stelt verder vast, dat Loeffen c.s.&#13;
in de tussentijd toch hebben getracht tot een&#13;
eenzijdige wijziging in de verhouding met de&#13;
gemeente als verpachtster te komen. Niet&#13;
alleen vermeldt de aangehaalde brief van 9 december&#13;
1999 “ontbinding van de maatschap&#13;
en voortzetting van de onderneming door&#13;
L.J.M. Loeffen” en is Mathieu uitgekocht&#13;
door Luciën, ook is het melkquotum, dat op&#13;
naam stond van Loeffen c.s., op naam van uitsluitend&#13;
Luciën geregistreerd. Het hof ziet&#13;
daarin een poging van Loeffen c.s. dat Mathieu&#13;
zijn positie van als pachter zou opgeven. Deze&#13;
stappen gaan verder dan enkele voortzetting&#13;
van het persoonlijk gebruik van het gepachte&#13;
door een van de medepachters – dat op grond&#13;
van vaste jurisprudentie geen tekortkoming&#13;
jegens de verpachter oplevert –, omdat het de&#13;
kennelijke bedoeling van Loeffen c.s. is geweest&#13;
dat Mathieu afstand zou nemen van&#13;
elke vorm van betrokkenheid bij het gepachte.&#13;
Aldus heeft hij zich trachten te onttrekken&#13;
aan zijn hoofdelijke aansprakelijkheid als&#13;
medepachter jegens de gemeente. Loeffen c.s.&#13;
zijn in die zin tekortgeschoten in de nakoming&#13;
van de pachtovereenkomst.&#13;
5.8 Bedoelde pogingen van Loeffen c.s. hebben&#13;
jegens de gemeente echter geen effect&#13;
gehad, omdat het beëindigen van het medepachterschap&#13;
van Mathieu, afgezien van de&#13;
weg die artikel 50 Pachtwet biedt, slechts met&#13;
medewerking van de gemeente kan plaatsvinden.&#13;
Aangezien, zoals reeds overwogen,&#13;
die medewerking niet was verkregen, kan de&#13;
gemeente Mathieu nog steeds aanspreken op&#13;
de nakoming van de pachtovereenkomst. Een&#13;
en ander doet echter niet af aan de in het slot&#13;
van de vorige alinea bedoelde tekortkoming.&#13;
5.9 De vraag ligt voor of die tekortkoming&#13;
voldoende ernstig is voor de gevorderde ontbinding&#13;
van de pachtovereenkomst. Het hof&#13;
kan zich verenigen met het oordeel van de&#13;
pachtkamer, dat erop neerkomt dat de tekortkoming&#13;
de ontbinding met haar gevolgen niet&#13;
rechtvaardigt en overweegt daartoe als volgt.&#13;
5.10 In het voordeel van Loeffen c.s. pleit dat&#13;
zij zich tot de gemeente hebben gericht met&#13;
het verzoek uitsluitend Luciën als pachter aan&#13;
te merken. Zij hebben, zoals zij dat zelf hebben&#13;
uitgedrukt, open kaart gespeeld en aldus&#13;
de gemeente op de hoogte gesteld van bedrijfseconomische&#13;
ontwikkeling binnen de&#13;
maatschap en hun wens in verband daarmee te&#13;
komen tot een wijziging in de pachtverhouding.&#13;
Uit de verklaring van de voormalig wethouder&#13;
A.G. van der Pas, die in eerste aanleg&#13;
als getuige is gehoord, valt op te maken dat de&#13;
gemeente aan Loeffen c.s. heeft doen weten&#13;
dat de mogelijkheid van pachtoverschrijving&#13;
bestond. De getuige heeft met zoveel woorden&#13;
verklaard dat de pachtoverschrijving op zichzelf&#13;
een formaliteit was, maar dat dat hier&#13;
anders was omdat hier melkquotum in het&#13;
geding was. Van enig serieus te nemen bezwaar&#13;
tegen Luciën als enig pachter is niet gebleken.&#13;
5.11 Dat ernstige vertraging in de afhandeling&#13;
van het verzoek is opgetreden, is mede aan de&#13;
gemeente te wijten. Het hof verwijst naar de&#13;
in eerste aanleg afgelegde verklaring van de&#13;
getuige Van Hout, toentertijd bij de gemeente&#13;
werkzaam, dat de zaak (meermalen) bij de&#13;
gemeente “is blijven liggen”.&#13;
5.12 De gemeente heeft zich op het standpunt&#13;
gesteld, dat zij alleen met de pachtoverschrijving&#13;
wilde instemmen indien zij naar evenredigheid&#13;
van het verpachte in de totale&#13;
bedrijfsoppervlakte zou delen in de verkoopopbrengst&#13;
van het op naam van Loeffen c.s.&#13;
staande melkquotum (of een gedeelte daarvan).&#13;
De verwijten die de gemeente Loeffen&#13;
c.s. in deze procedure met betrekking tot het&#13;
melkquotum maakt lijken erop neer te komen&#13;
dat Luciën de aanspraken van de gemeente op&#13;
het melkquotum heeft aangetast. Voor dat&#13;
verwijt bestaat geen aanleiding, omdat het&#13;
quotum met het verpachte is blijven samenhangen.&#13;
Ook uit de cijfermatige gegevens kan&#13;
niet enig gegrond verwijt aan het adres van&#13;
Loeffen c.s. worden afgeleid. De totale&#13;
bedrijfsoppervlakte van het bedrijf van Loeffen&#13;
c.s. beliep 13.72.73 ha, waarop in 1999 een&#13;
melkquotum rustte van 239.216 kg. Indien&#13;
van deze hoeveelheid wordt uitgegaan en niet&#13;
van het door Loeffen c.s. genoemde hoeveelheid&#13;
van 166.588 kg, dan nog is er genoeg quotum&#13;
“achtergebleven”. De totale oppervlakte&#13;
van 13.72.73 ha heeft naar het hof begrijpt bijgedragen&#13;
aan de totstandkoming van het melkquotum,&#13;
dat wil zeggen dat in 1999 aan de&#13;
gepachte oppervlakte van 6.39.80 ha een melkquotum&#13;
was verbonden van minder dan de&#13;
thans resterende 120.393 kg. Dat betekent, dat&#13;
op naam van de gemeente geregistreerd kan&#13;
worden het gehele aan haar toekomende melkquotum,&#13;
zulks tegen – volgens de vaste jurisprudentie&#13;
van het hof – een vergoeding van&#13;
50% van de waarde ervan aan de pachter.&#13;
Voor zover de gemeente heeft willen betogen&#13;
dat een aantasting van haar rechten zal plaatsvinden&#13;
doordat Luciën de omvang van het op&#13;
zijn naam staande quotum zou verminderen,&#13;
geldt dat die stelling onvoldoende gemotiveerd&#13;
is gebleven.&#13;
5.13 Bij deze stand van zaken is het tekortschieten&#13;
van Loeffen c.s., bedoeld in de rechtsoverweging&#13;
5.7 van een zo geringe betekenis&#13;
dat voor ontbinding van de overeenkomst&#13;
geen plaats is. Grief 2 kan dus niet slagen.&#13;
5.14 Uit het voorgaande vloeit voort dat ook&#13;
grief 3 niet kan slagen.&#13;
5.15 Het vonnis waarvan beroep zal worden&#13;
bekrachtigd. Als de in hoger beroep in het&#13;
ongelijk gesteld partij zal de gemeente in de&#13;
kosten van het hoger beroep worden veroordeeld.&#13;
Aangezien het hof in zaken als de&#13;
onderhavige in hoogste instantie rechtspreekt,&#13;
is voor de gevraagde uitvoerbaarbijvoorraadverklaring&#13;
van de veroordeling in de proceskosten&#13;
geen plaats.&#13;
5 De beslissing&#13;
Het hof, recht doende in hoger beroep,&#13;
bekrachtigt het vonnis van de pachtkamer van&#13;
de rechtbank te ’s-Hertogenbosch, locatie&#13;
Boxmeer van 11 mei 2004;&#13;
veroordeelt de gemeente in de kosten van het&#13;
hoger beroep, tot aan deze uitspraak aan de&#13;
zijde van Loeffen c.s. begroot op € 1.341,–&#13;
voor salaris van de procureur en op € 241,–&#13;
voor griffierecht.</content><legacyfootnotes/><footnotes><footnote/></footnotes><auteurs/><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4142</htmlpath></article>
</articles></edition>
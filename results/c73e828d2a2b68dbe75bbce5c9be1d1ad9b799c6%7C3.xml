<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2001</searchword><id>4695</id><udhid>UDH:TvAR/4695</udhid><titel>NVV / Staat (TvAR 2001/5055)</titel><searchwords><searchword>TvAR 3/2001</searchword><searchword>TvAR 2001/5055</searchword><searchword>UDH:TvAR/4695</searchword></searchwords><attachments><attachment><name>2001_nr 3_Rechtspraak_5055.pdf</name><extention>pdf</extention><url>https://denhollander.info/download/4638/ci</url></attachment></attachments><inleiding>[Wet herstructurering varkenshouderij&#13;
art. 18, 20, 31]&#13;
&#13;
De stelling dat de afroming bij overdrachten&#13;
van varkensrechten onlosmakelijk verbonden&#13;
is met de ‘tweede korting’ (art. 31 Whv)&#13;
en dat – nu de tweede korting buiten toepassing&#13;
moet blijven – ook de afroming&#13;
buiten toepassing dient te blijven, is niet&#13;
juist. Het feit dat beide kortingen hetzelfde&#13;
doel hebben, betekent niet dat zij niet los&#13;
van elkaar kunnen worden gehanteerd.&#13;
Ook op zichzelf bezien is de afroming niet in&#13;
strijd met Europese marktordening en/of&#13;
EVRM. Het arrest van 20 januari 2000 brengt&#13;
mee dat de Whv niet in strijd is met Europees&#13;
recht, ook niet in de periode waarvoor&#13;
de uitspraak van de president Rechtbank&#13;
Den Haag (23 februari 1999) als ordemaatregel&#13;
gold.&#13;
</inleiding><content>ARREST IN DE ZAAK VAN&#13;
1 de vereniging Nederlandse Vakbond Varkenshouders,&#13;
gevestigd te Barneveld,&#13;
2 Hendrikus Schutte, wonende te Bathmen,&#13;
3 Josephus Martinus Maria van Gerwe, wonende&#13;
te Erp,&#13;
4.a Henricus Willibrordus van den Heuvel,&#13;
wonende te Heusden (gemeente Asten),&#13;
4.b Jaquelina Maria van den Heuvel-Vlemmix,&#13;
wonende te Heusden (gemeente Asten),&#13;
4.c Richardus Henricus Jacobus van den Heuvel,&#13;
wonende te Heusden (gemeente Asten),&#13;
4.d de vennootschap onder firma Bleekerheide&#13;
V.O.F., gevestigd te Heusden (gemeente&#13;
Asten),&#13;
5. Johannes Franciscus Maria van den Heuvel,&#13;
wonende te Ommel (gemeente Asten),&#13;
6.a. Hermanus Gerardus Jozef Lohuis, wonende&#13;
te Hellendoorn,&#13;
6.b. Wilhelmina Gertrudis Lohuis-Voshaar,&#13;
wonende te Hellendoorn,&#13;
7.a. Gerhardus Hendrikus Rodijk, wonende&#13;
te Nieuw Heeten,&#13;
7.b. Maria Anna Josephina Barbara Cleber,&#13;
wonende te Nieuw Heeten,&#13;
7.c. Johannus Gerardus Hendrika Rodijk,&#13;
wonende te Nieuw Heeten,&#13;
7.d. Petrus Maria Mathilda Rodijk, wonende&#13;
te Nieuw Heeten,&#13;
8. de vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH, gevestigd te Holdenstedt&#13;
(Duitsland),&#13;
appellanten,&#13;
procureur: mr. H.J.A. Knijff,&#13;
tegen&#13;
De Staat der Nederlanden,&#13;
(Ministerie van Landbouw, Natuurbeheer en&#13;
Visserij),&#13;
zetelende te ’s-Gravenhage,&#13;
geïntimeerde,&#13;
procureur: mr. R.J.M. van den Tweel.&#13;
Het geding&#13;
Bij exploot van 17 april 2000, bevattende&#13;
negen grieven, zijn appellanten in hoger beroep&#13;
gekomen van het vonnis van 4 april 2000 door&#13;
de president van de arrondissementsrechtbank&#13;
te ’s-Gravenhage in kort geding tussen partijen&#13;
gewezen.&#13;
Appellanten hebben voor eis in hoger beroep&#13;
geconcludeerd overeenkomstig de dagvaarding&#13;
en daarbij producties overgelegd.&#13;
De Staat heeft bij memorie van antwoord&#13;
(met producties) de grieven bestreden.&#13;
Appellanten hebben bij brief van hun raadsvrouwe&#13;
van 5 oktober 2000 meegedeeld dat&#13;
zij afzien van het op 16 oktober 2000 bepaalde&#13;
pleidooi en dat de raadsman van de Staat hiermee&#13;
instemt.&#13;
Appellanten hebben vervolgens nog een akte&#13;
houdende overlegging producties genomen.&#13;
Ten slotte hebben partijen hun procesdossiers&#13;
aan het hof overgelegd en arrest gevraagd.&#13;
Beoordeling van het hoger beroep&#13;
1. Tegen de onder 1 van het bestreden vonnis&#13;
vermelde feiten waarvan de president is uitgegaan&#13;
wordt in hoger beroep niet opgekomen,&#13;
zodat ook het hof deze tot uitgangspunt zal&#13;
nemen.&#13;
2. Het gaat in deze zaak – samengevat – om&#13;
het volgende.&#13;
2.1. Op 1 september 1998 is de Wet herstructurering&#13;
varkenshouderij (Whv) in werking&#13;
getreden. Deze wet introduceert een stelsel&#13;
van varkens- en fokzeugenrechten alsmede,&#13;
naast de ontneming van de zogenaamde latente&#13;
ruimte, een eerste generieke korting van&#13;
deze rechten van 10%. De Whv voorziet&#13;
voorts in een tweede generieke korting van&#13;
(maximaal) 15% per 1 januari 2000. Ook&#13;
bepaalt de Whv in de artikelen 18 en 20 dat bij&#13;
verkoop van een bedrijf of van varkensrechten&#13;
afroming van de hoeveelheid daarbij betrokken&#13;
varkensrechten plaatsvindt.&#13;
2.2. In een door appellanten aanhangig gemaakte&#13;
bodemprocedure tegen de Staat heeft&#13;
de rechtbank te ’s-Gravenhage in een tussenvonnis&#13;
van 23 december 1998 zonder voorbehoud&#13;
overwogen dat de Whv, voor zover&#13;
betrekking hebbend op het systeem van varkens-&#13;
en fokzeugenrechten, in strijd is met&#13;
artikel 1 van het eerste Protocol bij het&#13;
EVRM wegens het ontbreken van een adequate&#13;
schadevergoedingsregeling.&#13;
2.3. De president van de rechtbank te ’s-Gravenhage&#13;
heeft bij uitvoerbaar verklaard kortgedingvonnis&#13;
tussen partijen van 23 februari&#13;
1999 de Staat geboden – onder verwijzing&#13;
naar de sub 2.2 genoemde overweging – de&#13;
hoofdstukken II tot en met IV van de Whv&#13;
ten aanzien van de leden van eiseres sub 1 en&#13;
ten aanzien van appellanten sub 2 tot en met 8&#13;
buiten toepassing te laten totdat in de bodemprocedure&#13;
anders zou zijn beslist dan wel zou&#13;
zijn voorzien in een schadevergoedingsregeling.&#13;
Deze beslissing is bij arrest van dit hof&#13;
van 10 juni 1999 bekrachtigd. Het daartegen&#13;
ingestelde cassatieberoep is door de Hoge&#13;
Raad bij arrest van 19 mei 2000 verworpen.&#13;
2.4. Dit hof heeft in de bodemprocedure bij&#13;
arrest van 20 januari 2000 het sub 2.2 genoemde&#13;
vonnis vernietigd en, met afwijzing van de&#13;
overige vorderingen van appellanten, bepaald&#13;
dat artikel 31 van de Whv (waarin de tweede&#13;
generieke korting wordt geregeld) en de daarmee&#13;
onlosmakelijk verbonden voorschriften&#13;
ten aanzien van appellanten sub 2 tot en met 8&#13;
buiten toepassing dienen te blijven.&#13;
2.5. Bij brief van 1 februari 2000 heeft de&#13;
Minister van Landbouw Natuurbeheer en&#13;
Visserij (de minister) de Tweede Kamer geïnformeerd&#13;
over de gevolgen van het sub 2.4&#13;
genoemde arrest.&#13;
Deze brief houdt het onder meer volgende in;&#13;
“De vernietiging van het tussenvonnis heeft&#13;
onmiddellijke werking. Ook de bij het kortgedingvonnis&#13;
van 23 februari 1999 getroffen&#13;
voorlopige voorziening geldt als gevolg van&#13;
het arrest niet meer. Het arrest betekent dat&#13;
van rechtswege de situatie van vóór 23 december&#13;
1998 herleeft. Het plafond van het varkensrecht,&#13;
inclusief de 10% korting, geldt&#13;
weer onverkort ten aanzien van alle varkenshouders&#13;
en wordt formeel geacht al sedert de&#13;
inwerkingtreding van de Whv op 1 september&#13;
1998 te hebben gegolden. Ook de correctie&#13;
van het niet grondgebonden mestproductierecht&#13;
voor de vervallen latente ruimte wordt&#13;
geacht sedert 1 september 1998 een feit te zijn&#13;
geweest. Verder kunnen de in de Whv opgenomen&#13;
regels met betrekking tot de overgang&#13;
van het varkensrecht (verhandeling en&#13;
bedrijfsoverdracht) (….) weer zonder enig&#13;
beletsel worden toegepast, ook waar het NVVleden&#13;
betreft……&#13;
De varkenshouders zullen op korte termijn&#13;
individueel op de hoogte worden gesteld van&#13;
de juridische en praktische gevolgen van het&#13;
hofarrest.”&#13;
2.6. Appellanten stellen zich in deze procedure&#13;
op het standpunt dat de bepalingen in de Whv&#13;
over de afroming onlosmakelijk verbonden&#13;
zijn met artikel 31 van die wet en deze eveneens&#13;
buiten toepassing dienen te blijven. Door&#13;
zulks te weigeren schendt de Staat zowel het&#13;
arrest van 20 januari 2000 als de voorziening&#13;
in kort geding van 23 februari 1999.&#13;
Voorts betogen appellanten dat door het&#13;
arrest van dit hof van 20 januari 2000 de werking&#13;
aan het kort gedingvonnis van 23 februari&#13;
1999 eerst met ingang van 20 januari 2000&#13;
is komen te ontvallen. De sub 2.5 genoemde&#13;
brief bevat onjuiste en misleidende informatie.&#13;
Deze informatie dreigt ook aan de individuele&#13;
varkenshouders te worden verstrekt waardoor&#13;
chaos en verwarring in de sector zullen ontstaan.&#13;
Het standpunt van de Staat heeft impact&#13;
op de afhandeling van door varkenshouders&#13;
onderling gesloten overeenkomsten. Ook&#13;
dreigen varkenshouders die op grond van het&#13;
vonnis van 23 februari 1999 meer varkens&#13;
hebben gehouden dan op grond van de Whv&#13;
was toegestaan strafrechtelijk te worden vervolgd.&#13;
2.7. Appellanten vorderen in deze procedure:&#13;
a. een gebod voor de Staat om de artikelen 18,&#13;
derde lid, en 20, tweede lid, van de Whv ten&#13;
aanzien van appellanten sub 2 tot en met 8 en&#13;
ten aanzien van de leden van appellante sub 1&#13;
buiten toepassing te laten, althans totdat het&#13;
arrest van 20 januari 2000 voor wat betreft het&#13;
oordeel over artikel 31 Whv en de daarmee&#13;
onlosmakelijk verbonden voorschriften zal&#13;
worden vernietigd;&#13;
b. een bevel tot publicatie van een rectificatie&#13;
van de sub 2.5 genoemde brief;&#13;
c. een verbod voor de Staat om het sub 2.5&#13;
aangehaalde standpunt aan appellanten sub 2&#13;
tot en met 8 en de leden van appellante sub 1&#13;
uit te dragen;&#13;
d. een verbod voor de Staat om de Whv en&#13;
daarop gebaseerde nadere regels, althans de&#13;
hoofdstukken II tot en met IV toe te passen in&#13;
het bijzonder voor zover het betreft de handhaving&#13;
en vervolging ter zake van overtreding&#13;
van de Whv, voor zover die is gebaseerd op&#13;
een onjuiste uitleg van het arrest van dit hof&#13;
van 20 januari 2000;&#13;
een en ander op verbeurte van een dwangsom.&#13;
2.8. De president heeft in het bestreden vonnis&#13;
de vorderingen van appellanten afgewezen.&#13;
3.1. De grieven II, III en IV kunnen gezamenlijk&#13;
worden behandeld voor zover zij zich&#13;
richten tegen het oordeel van de president dat&#13;
het arrest van dit hof van 20 januari 2000 geen&#13;
steun biedt voor de stelling dat de artikelen&#13;
18, derde lid, en 20, tweede lid, van de Whv&#13;
onlosmakelijk verbonden zijn met artikel 31&#13;
van die wet. Voor zover in grief IV tevens&#13;
wordt betoogd dat de artikelen 18, derde lid&#13;
en 20, tweede lid, buiten toepassing moeten&#13;
worden gelaten wegens strijd met het EGrecht&#13;
en het Eerste Protocol EVRM zal daarop&#13;
hierna onder 4 worden ingegaan.&#13;
In de toelichting op de grieven voeren appellanten&#13;
aan dat het kortingspercentage van de&#13;
tweede generieke korting volgens de bepalingen&#13;
van de Whv direct samenhangt met en&#13;
wordt bepaald door de mate waarin varkensrechten&#13;
door opkoop en afroming uit de&#13;
markt zullen zijn genomen op 1 januari 2000.&#13;
Zij wijzen er voorts op dat blijkens de toelichting&#13;
in de Tweede Kamer van de destijds verantwoordelijke&#13;
minister naast de generieke&#13;
korting ook het systeem van afroming een&#13;
instrument is dat wordt ingezet ten dienste&#13;
van de doelstellingen van de Whv (reductie&#13;
van de jaarlijkse mestproductie tot 41 miljoen&#13;
kilogram fosfaat).&#13;
3.2. Het hof overweegt als volgt. Het arrest&#13;
van dit hof van 20 januari 2000 houdt niet in&#13;
dat de artikelen 18 en 20 van de Whv onlosmakelijk&#13;
verbonden zouden zijn met artikel&#13;
31 van die wet. Met name valt dit niet af te leiden&#13;
uit de overwegingen in dat arrest waarin&#13;
het hof tot de conclusie komt dat de tweede&#13;
generieke korting niet proportioneel is om het&#13;
beoogde doel te bereiken.&#13;
Het hof achtte de tweede generieke korting&#13;
disproportioneel omdat (r.o. 32.1) ten tijde&#13;
van de totstandkoming van de Whv over de te&#13;
behalen resultaten van de fosfaatbeperking&#13;
door veevoermaatregelen en over de ontwikkelingen&#13;
in de afzetmogelijkheden onzekerheid&#13;
bestond, zodat bij het ontbreken van een&#13;
regeling die de tweede generieke korting op&#13;
de ontwikkelingen van de fosfaatreductie zou&#13;
kunnen afstemmen, de noodzaak van die korting&#13;
niet bij voorbaat vaststond. Ook het feit&#13;
dat de tweede generieke korting kon worden&#13;
verminderd tot 5% (r.o. 34) als gevolg van de&#13;
effecten van de afroming maakte dat naar het&#13;
oordeel van het hof niet anders.&#13;
Daaruit volgt dat het hof ervan is uitgegaan&#13;
dat de afromingsregeling zou doorlopen.&#13;
Over de noodzaak en de proportionaliteit van&#13;
die afromingen heeft het hof zich niet uitgesproken,&#13;
omdat in die procedure daarover&#13;
geen oordeel was gevraagd.&#13;
3.3. De systematiek van de wet en de wetsgeschiedenis&#13;
bieden naar het voorlopig oordeel&#13;
van het hof evenmin steun voor de opvatting&#13;
dat de regeling over de afroming en de tweede&#13;
generieke korting onlosmakelijk met elkaar&#13;
zijn verbonden.&#13;
De afroming wordt toegepast los van de generieke&#13;
korting telkens wanneer varkensrechten&#13;
worden overgedragen dan wel wanneer sprake&#13;
is van bedrijfsoverdracht. De generieke kortingen&#13;
worden eenmalig toegepast op 1 januari&#13;
1999 en op 1 januari 2000 en treffen de&#13;
gehele sector. Niet valt in te zien waarom het&#13;
buiten toepassing laten van de tweede generieke&#13;
korting zich noodzakelijkerwijs ook zou uitstrekken&#13;
tot de afromingsbepalingen: de afromingsregeling&#13;
wordt niet beïnvloed door de&#13;
regeling van de generieke korting en ook de&#13;
tweede generieke korting zou kunnen worden&#13;
toegepast zonder afromingsregeling, zij het&#13;
dat zulks tot een hoger percentage zou leiden.&#13;
Ook het feit dat beide regelingen (afroming&#13;
en generieke korting) een zelfde doel nastreven&#13;
betekent niet dat zij niet los van elkaar&#13;
kunnen worden gehanteerd.&#13;
3.4. Uit het voorgaande volgt, dat de grieven&#13;
II, III en IV voor zover gericht tegen r.o. 3.2&#13;
van het bestreden vonnis falen.&#13;
4.1. De grieven I en IV stellen aan de orde dat&#13;
dit hof – los van het arrest van 20 januari 2000&#13;
– de afromingsartikelen buiten toepassing&#13;
dient te laten op de zelfstandige grondslag van&#13;
strijd met het EG-recht (Verordening 2759/75)&#13;
en het Eerste Protocol EVRM, omdat deze&#13;
regeling niet voldoet aan de proportionaliteitstoets&#13;
van deze verdragen.&#13;
4.2. In het arrest van 20 januari 2000 is overwogen&#13;
dat een nationale maatregel onverenigbaar&#13;
is met een gemeenschappelijke marktordening&#13;
indien deze een meer dan te verwaarlozen&#13;
invloed heeft op de werking van de&#13;
markt. De afromingsregeling wordt niet toegepast&#13;
op de gehele sector, doch alleen bij&#13;
overdracht van bedrijven danwel van varkensrechten.&#13;
Het effect van deze regeling op de&#13;
markt wordt derhalve bepaald door het aantal&#13;
en de omvang van de individuele overdrachten.&#13;
Appellanten hebben niet gesteld hoeveel&#13;
overdrachten hebben plaatsgevonden en wat&#13;
het – te verwachten – effect daarvan zou zijn&#13;
op de werking van de gemeenschappelijke&#13;
markt. Daarom is naar het oordeel van het hof&#13;
in dit kort geding niet aannemelijk geworden&#13;
dat de afromingsregeling een meer dan te verwaarlozen&#13;
invloed heeft op de Europese markt.&#13;
4.3. Om dezelfde redenen die het hof in het&#13;
arrest van 20 januari 2000 (r.o. 19.6) tot het&#13;
oordeel hebben gebracht dat de generieke&#13;
korting een regulering is van het gebruik van&#13;
de varkensrechten zoals bedoeld in het tweede&#13;
lid van het Eerste Protocol EVRM, en omdat&#13;
afroming alleen plaats vindt, indien een varkenshouder&#13;
besluit tot vervreemding van zijn&#13;
varkensrechten over te gaan en hij het daardoor&#13;
zelf in de hand heeft, of afroming wordt&#13;
toegepast, beschouwt het hof ook de afroming&#13;
als een regulering van het gebruik en&#13;
niet als een ontneming van varkensrechten.&#13;
Voorts geldt ook ten aanzien van de afroming&#13;
dat een algemeen belang deze maatregel rechtvaardigt&#13;
(zie r.o. 22).&#13;
4.4. Voor de vraag of de afromingsregeling&#13;
proportioneel is ten opzichte van het nagestreefde&#13;
doel, is van belang dat het hof in zijn&#13;
arrest van 20 januari 2000 het bestaan van de&#13;
afromingsregeling reeds heeft betrokken bij&#13;
de beoordeling van de proportionaliteit van&#13;
de tweede generieke korting. Zoals hiervoor&#13;
sub 3.2 tot en met 3.4 is overwogen, is het hof&#13;
van oordeel dat de disproportionaliteit van de&#13;
tweede generieke korting niet tevens inhoudt&#13;
dat zulks ook geldt voor de afromingsregeling.&#13;
Bovendien is van betekenis dat krachtens&#13;
artikel 21 lid 3 van de Wet bij afroming is&#13;
voorzien in een financiële tegemoetkoming.&#13;
Appellanten hebben niet gesteld welke gevolgen&#13;
de afromingsregeling voor de betrokken&#13;
varkenshouders heeft en hoe zwaar zij daardoor&#13;
– ook in verband met de te ontvangen&#13;
tegemoetkoming – worden getroffen. Daarom&#13;
is ook verder niet aannemelijk geworden dat&#13;
de afromingsregeling die proportioneel (lees:&#13;
disproportioneel, red.) is.&#13;
Dat de minister op 17 december 1997 in de&#13;
Tweede Kamer heeft gezegd dat toepassing&#13;
van de afromingsregeling beperkt zou blijven&#13;
tot de jaren 1998 en 1999 doet aan het voorafgaande&#13;
niet af, aangezien de minister er daarbij&#13;
vanuit ging dat de doelstelling van de Whv&#13;
op 1 januari 2000 gehaald zou zijn.&#13;
De grieven I en IV slagen derhalve niet.&#13;
5.1. Grief V klaagt over het oordeel van de&#13;
president dat sedert 20 januari 2000 de Whv&#13;
– met uitzondering van de tweede generiek&#13;
korting – niet in strijd is met het EG-verdrag&#13;
en/of het eerste protocol en ook nimmer is&#13;
geweest, zodat de Staat daaraan weer onverkort&#13;
toepassing mag geven met uitzondering&#13;
van artikel 31 en de daarmee onlosmakelijk&#13;
verbonden voorschriften.&#13;
Appellanten betogen dat door het arrest van&#13;
20 januari 2000 het kort-gedingvonnis van&#13;
23 februari 1999 zijn werking (gedeeltelijk)&#13;
voor de toekomst heeft verloren doch dat de&#13;
periode 23 februari 1999 tot 20 januari 2000&#13;
wordt geregeerd door de voorziening van&#13;
23 februari 1999.&#13;
5.2. De grief faalt. Het vonnis van 23 februari&#13;
1999 behelst een ordemaatregel, inhoudende&#13;
dat de Staat geen toepassing mocht geven aan&#13;
de hoofdstukken II tot en met IV van de Whv,&#13;
welke maatregel is gebaseerd op een voorlopig&#13;
oordeel van de kort gedingrechter dat deze&#13;
bepalingen niet in overeenstemming zijn met&#13;
hogere regelgeving. Totdat in de bodemprocedure&#13;
anders was beslist diende de Staat zich&#13;
aan deze maatregel te houden. Overtreding&#13;
van deze maatregel in die periode blijft onrechtmatig.&#13;
Na de uitspraak van de bodemrechter&#13;
en zolang deze niet in cassatie is vernietigd&#13;
geldt dat de Whv (m.u.v. artikel 31)&#13;
niet in strijd is met het EG-verdrag en het&#13;
Eerste Protocol EVRM dus ook niet in de&#13;
periode dat de ordemaatregel gold. Nu die&#13;
maatregel is opgeheven mag de Staat, ook wat&#13;
die periode betreft, uitvoering geven aan de&#13;
bepalingen van de Whv met uitzondering van&#13;
artikel 31.&#13;
6.1. De zesde grief richt zich tegen de overweging&#13;
van de president dat indien varkenshouders&#13;
in de periode van 23 februari 1999 tot&#13;
20 januari 2000 meer varkens hebben gehouden&#13;
dan op grond van de Whv was toegestaan,&#13;
hen dit kan worden verweten, doch dat de&#13;
vraag in hoeverre bedoelde varkenshouders in&#13;
de gegeven omstandigheden strafrechtelijk&#13;
zouden kunnen worden vervolgd en veroordeeld&#13;
buiten dit geding staat.&#13;
Appellanten betogen dat deze overwegingen&#13;
innerlijk tegenstrijdig zijn en wijzen op hun&#13;
vordering zoals in r.o. 2.7 sub d omschreven.&#13;
5.2. De grief slaagt niet. Zoals hiervoor sub&#13;
5.2 is overwogen hebben in de bedoelde&#13;
periode de bepalingen van de Whv (met uitzondering&#13;
van artikel 31 en de daarmee onlosmakelijk&#13;
verbonden bepalingen) hun geldigheid&#13;
behouden dus ook de betreffende strafbepalingen.&#13;
Bij de beslissing of tot strafrechtelijke&#13;
vervolging moet worden overgegaan&#13;
heeft de Staat een grote vrijheid die niet kan&#13;
worden beperkt door een (algemeen) verbod&#13;
van de kortgedingrechter. Of de Staat in zijn&#13;
vervolging van de varkenshouders die in de&#13;
bedoelde periode meer varkens hebben gehouden&#13;
dan was toegestaan ontvankelijk is en&#13;
of die varkenshouders ook in strafrechtelijke&#13;
zin een verwijt treft, staat ter beoordeling van&#13;
de strafrechter.&#13;
7.1. De zevende grief klaagt erover dat de president&#13;
geen aandacht heeft besteed aan het feit&#13;
dat het (onjuiste) standpunt van de Staat grote&#13;
impact heeft op de afhandeling van de door de&#13;
varkenshouders onderling gesloten overeenkomsten.&#13;
Appellanten voeren aan dat de overeenkomsten&#13;
waarbij de ene varkenshouder aan de&#13;
andere varkenshouder varkensrechten verkoopt&#13;
in de periode van 23 februari 1999 tot&#13;
20 januari 2000 bevroren zijn geweest. Door&#13;
de publicatie van het (onjuiste) standpunt van&#13;
de Staat (dat door het arrest van 20 januari het&#13;
kortgedingvonnis van 23 februari 1999 met&#13;
terugwerkende kracht zou komen te vervallen)&#13;
ontstaat de situatie dat verkopers van varkensrechten&#13;
de kopers gaan aanspreken met&#13;
de stelling dat zij, door in die periode niet af&#13;
te nemen, in gebreke zijn geweest.&#13;
7.2. Zoals uit hetgeen hiervoor is overwogen&#13;
blijkt, acht het hof het standpunt van de Staat&#13;
met betrekking tot de gevolgen van het arrest&#13;
van 20 januari 2000 niet onjuist. Reeds daarom&#13;
strandt deze grief. De vraag in hoeverre&#13;
verkopers van varkensrechten na het arrest&#13;
van 20 januari 2000 onverkorte nakoming van&#13;
de overeenkomst kunnen verlangen kan in&#13;
zijn algemeenheid niet worden beantwoord&#13;
en in elk geval niet in deze procedure. Het&#13;
antwoord is ervan afhankelijk of, en zo ja, wat&#13;
partijen bij de individuele overeenkomsten&#13;
hebben afgesproken over de gevolgen van het&#13;
kortgedingvonnis van 23 februari 1999 voor&#13;
hun wederzijdse verplichtingen.&#13;
8. De grieven VIII en IX hebben geen zelfstandige&#13;
betekenis en behoeven na het vorenstaande&#13;
geen afzonderlijke bespreking meer.&#13;
9. Nu alle grieven falen, zal het bestreden&#13;
arrest worden bekrachtigd en zullen appellanten&#13;
als de in het ongelijk gestelde partij in de&#13;
kosten van het hoger beroep worden veroordeeld.&#13;
Beslissing&#13;
Het hof:&#13;
– bekrachtigt het vonnis waarvan beroep;&#13;
– veroordeelt appellanten in de kosten van&#13;
het hoger beroep, tot aan deze uitspraak aan&#13;
de zijde van de Staat begroot op ƒ 440,— aan&#13;
vastrecht en ƒ 1.700,— aan salaris van de procureur.&#13;
NOOT&#13;
De tijdelijke buitenwerkingstelling van de&#13;
Whv door de president van de rechtbank Den&#13;
Haag (Pres. Rb Den Haag 23 februari 1999,&#13;
Agr.r. 1999/4953), die bijna een jaar heeft&#13;
geduurd, tot het arrest van het Hof in de&#13;
bodemprocedure (Hof Den Haag 20 januari&#13;
2000, Agr.r. 2000/5001) betekende weliswaar&#13;
een principiële overwinning voor de NVV,&#13;
maar deze bleek inderdaad slechts tijdelijk en&#13;
heeft bovendien voor een aantal praktische&#13;
problemen gezorgd, doordat de Staat – en ook&#13;
het Hof – hebben vastgesteld dat de Whv –&#13;
achteraf bezien – steeds heeft gegolden.&#13;
In de eerste plaats is de vraag of varkenshouders&#13;
die meer varkens hebben gehouden dan&#13;
hun (buiten werking gestelde) varkensrecht,&#13;
alsnog strafrechtelijk vervolgd zouden kunnen&#13;
worden. Uit de brief van de Minister van&#13;
LNV (1 februari 2000, TK 1999-2000, 25 448,&#13;
nr. 39) kan wellicht impliciet afgeleid worden&#13;
dat het niet de bedoeling is om tot handhaving&#13;
voor 1998 en 1999 over te gaan, nu de minister&#13;
daarin expliciet aankondigt voor het jaar&#13;
2000 wel te zullen handhaven, maar zekerheid&#13;
daarover is momenteel niet te verkrijgen.&#13;
Het hof oordeelt dat de Staat bij de beslissing&#13;
of tot strafrechtelijke vervolging moet worden&#13;
overgegaan een grote vrijheid heeft die niet&#13;
kan worden beperkt door een algemeen verbod&#13;
van de kort-gedingrechter. Of de Staat in&#13;
zijn vervolging ontvankelijk is en of de varkenshouders&#13;
ook in strafrechtelijke zin een&#13;
verwijt treft, staat – aldus het Hof (r.o. 6.2) –&#13;
ter beoordeling van de strafrechter. Zonder&#13;
daar al te diep op in te gaan kan ik me voorstellen&#13;
dat er bij de beslissing of alsnog vervolgd&#13;
gaat worden een onderscheid wordt&#13;
gemaakt tussen diegenen die bijvoorbeeld&#13;
slechts de 10%-korting niet in acht hebben&#13;
genomen aan de ene kant en diegenen die&#13;
bewust (veel) meer varkens zijn gaan houden&#13;
na de uitspraak van de president van 23&#13;
februari 1999, aan de andere kant. Het beste&#13;
zou zijn om de hele ongelukkige episode in&#13;
strafrechtelijke zin maar te vergeten, vooral&#13;
ook omdat de kwestie van de rechtmatigheid&#13;
van de Whv nog niet definitief is opgelost.&#13;
Mocht over een aantal jaren blijken dat de&#13;
Whv toch rechtmatig was (hetgeen niet te verwachten&#13;
is) dan is vervolging helemaal niet&#13;
meer opportuun. Het is nauwelijks acceptabel&#13;
dat een strafrechtelijk ingrijpen zo lang ‘boven&#13;
de markt’ blijft hangen. Wat dat betreft kan&#13;
verwezen worden naar de vervolging van de&#13;
zgn. akkerbouwconstructies.&#13;
Het tweede probleem deed zich voor in de&#13;
civielrechtelijke verhoudingen. De appellanten&#13;
voeren aan dat de overeenkomsten over de&#13;
overdracht van varkensrechten bijna een jaar&#13;
‘bevroren zijn geweest’ en dat de verkopers de&#13;
kopers nu gaan aanspreken met de stelling dat&#13;
zij, door in die periode niet af te nemen, in&#13;
gebreke zijn geweest (r.o. 7.1). Het hof geeft&#13;
voor dit probleem evenmin een oplossing. Of&#13;
nakoming gevorderd kan worden hangt af&#13;
van de afspraken in de individuele overeenkomsten&#13;
(r.o. 7.2).&#13;
De NVV heeft voorts de afroming bij overdrachten&#13;
ter discussie gesteld. Het eerste anker&#13;
– de afroming is onlosmakelijk verbonden met&#13;
de tweede korting; deze is door de bodemrechter&#13;
onrechtmatig geacht, dus is ook de afroming&#13;
onrechtmatig – wordt door het Hof niet&#13;
deugdelijk bevonden. Het tweede anker – de&#13;
afroming is op zichzelf bezien in strijd met het&#13;
Europees marktordeningsrecht en met het&#13;
eigendomsartikel uit het EVRM – wordt&#13;
evenmin gehonoreerd: een meer dan te verwaarlozen&#13;
invloed op de markt is niet aannemelijk&#13;
geworden en afroming is ook te&#13;
beschouwen als regulering van het gebruik en&#13;
niet als ontneming van eigendom in de zin&#13;
van het EVRM (r.o. 4.3). Enigszins merkwaardig&#13;
doet de volgende zinsnede aan: “(…)&#13;
omdat afroming alleen plaatsvindt, indien een&#13;
varkenshouder besluit tot vervreemding van&#13;
zijn varkensrechten over te gaan en hij het&#13;
daardoor zelf in de hand heeft, of afroming&#13;
wordt toegepast”. Dit mag in het algemeen&#13;
wel waar zijn, maar er zijn toch ook situaties&#13;
waarbij de varkenshouder niet veel keus&#13;
heeft, zoals bij een beëindiging van de pacht.&#13;
Zou deze zinsnede betekenen dat het Hof van&#13;
mening is dat in zo’n situatie wel van ontneming&#13;
van eigendom gesproken kan worden?&#13;
Dat valt nauwelijks te geloven.&#13;
In het licht van het arrest van het Hof van&#13;
20 januari 2000 hoeft deze kortgedinguitspraak&#13;
geen verwondering te wekken. Wel&#13;
geeft het aanleiding tot zorg over het vervolg.&#13;
De chaos rond de Whv was al groot, maar wat&#13;
zal er gebeuren als er van de Hoge Raad of&#13;
(daarna) van het Europese Hof voor de Rechten&#13;
van de Mens een van het Hof afwijkend&#13;
standpunt verschijnt? Stel nu eens dat de&#13;
Hoge Raad van mening is dat de tweede korting&#13;
wel rechtmatig is? Stel nu eens dat over&#13;
een aantal jaren het Europese Hof beslist dat&#13;
de gehele Whv onrechtmatig is? Men mag er&#13;
niet aan denken welke verdere procedures en&#13;
praktische problemen dat nog zal opleveren.&#13;
Het feit dat wij dan beschikken over een uiteindelijk&#13;
rechtsoordeel ten aanzien van de&#13;
principiële vragen rond de Whv kan dan wel&#13;
eens een betrekkelijk gering voordeel blijken&#13;
te zijn geweest, uiteraard in de eerste plaats&#13;
voor de verliezende partij, maar toch ook voor&#13;
de winnaars.&#13;
D.W. Bruil</content><legacyfootnotes/><footnotes><footnote/></footnotes><auteurs/><published>2001-03-01 00:00:00</published><modified>1998-12-15 00:00:00</modified><editiondate>2001-03-01</editiondate><htmlpath>https://denhollander.info/artikel/4695</htmlpath></article>
</articles></edition>
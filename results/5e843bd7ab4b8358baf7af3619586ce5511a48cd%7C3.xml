<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3734</id><udhid>UDH:TvAR/3734</udhid><titel>Koning / Giesen c.s. (TvAR 2004/5234)</titel><searchwords><searchword>TvAR 7/8/2004</searchword><searchword>TvAR 2004/5234</searchword><searchword>UDH:TvAR/3734</searchword></searchwords><attachments><attachment><name>2004_nr 78_Rechtspraak_5234.pdf</name><extention>pdf</extention><url>https://denhollander.info/download/3730/ci</url></attachment></attachments><inleiding>[Pachtwet, art. 25; BW, art. 6:248]&#13;
&#13;
Vordering tot verklaring voor recht dat het&#13;
de pachter vrijstaat om het met het gepachte&#13;
samenhangende, structureel ‘verleaste”&#13;
melkquotum te verkopen onder afdracht&#13;
van de helft van de verkoopopbrengst aan&#13;
verpachter. De hoofdregel is, dat het de&#13;
pachter niet vrijstaat cm zonder medewerking&#13;
van de verpachter het met het gepachte&#13;
samenhangende melkquotum te vervreemden,&#13;
ook niet indien de pachter aanbiedt de&#13;
helft van de opbrengst aan de verpachter af&#13;
te staan. Het enkele gegeven dat sprake is&#13;
van een structureel verleast melkquotum&#13;
maakt dit niet anders. In het onderhavige&#13;
geval heeft pachter echter een reëel en substantieel&#13;
belang bij vervreemding, terwijl de&#13;
verpachters hun gestelde belang bij verkrijging&#13;
van melkquotum aan het einde van de&#13;
pacht op geen enkele wijze concretiseren.&#13;
Hun stellingname wekt de indruk dat hun&#13;
houding alleen is ingegeven door de wens&#13;
beëindiging van de pachtovereenkomst te&#13;
forceren. Hun vordering tot ontbinding van&#13;
de pacht is echter afgewezen (procedure&#13;
met rolnr. 2003/839). Hof wijst vordering&#13;
pachter toe met dien verstande dat aan&#13;
verpachters ten minste de helft van de verkeerswaarde&#13;
moet worden afgedragen en&#13;
de pachter de kosten van de vervreemding&#13;
draagt.</inleiding><content>ARREST IN DE ZAAK VAN:&#13;
1. Theodorus Hendricus Maria Koning,&#13;
wonende te Wehl,&#13;
eiser,&#13;
procureur: mr. J.M. Bosnak,&#13;
tegen:&#13;
1. Jacoba Johanna Giesen,&#13;
wonende te Velp, gemeente Rheden,&#13;
2. Marinus Henricus Giesen, wonende te&#13;
Haarlem,&#13;
3 Arnoldus Giesen, wonende te Eindhoven,&#13;
gedaagden,&#13;
procureur: mr. J.H. van Vliet.&#13;
1 De procesgang&#13;
1.1 Bij exploot van 6 oktober 2003 heeft eiser&#13;
(verder te noemen Koning) gedaagden (verder&#13;
te noemen Giesen c.s.) gedagvaard voor dit&#13;
hof teneinde bij wijze van prorogatie als&#13;
bedoeld in art. 329 Wetboek van Burgerlijke&#13;
Rechtsvordering te horen eis doen en concluderen&#13;
dat het hof bij arrest, voor zoveel&#13;
mogelijk uitvoerbaar bij voorraad, voor recht&#13;
zal verklaren dat het Koning vrij staat het op&#13;
het gepachte rustende melkquotum van&#13;
22.142 kg tegen de hoogst mogelijke prijs te&#13;
verkopen onder afdracht van de helft van de&#13;
(netto) verkoopopbrengst aan Giesen c.s.&#13;
1.2 Ter rolle van 14 oktober 2003 heeft&#13;
Koning van eis gediend overeenkomstig de&#13;
inleidende dagvaarding.&#13;
1.3 Bij conclusie van antwoord hebben Giesen&#13;
c.s. bevestigd dat partijen prorogatie zijn&#13;
overeengekomen en hebben zij wat betreft het&#13;
materiële geschil verweer gevoerd met conclusie&#13;
dat het hof Koning in zijn vordering nietontvankelijk&#13;
zal verklaren, althans deze zal&#13;
afwijzen, zulks met veroordeling van Koning&#13;
in de kosten van het geding.&#13;
1.4 Koning heeft bij conclusie van repliek zijn&#13;
standpunt nader toegelicht onder het aanbieden&#13;
van bewijs en het in het geding brengen&#13;
van twaalf producties.&#13;
1.5 Giesen c.s. hebben zich bij conclusie van&#13;
dupliek nader verweerd onder overlegging&#13;
van twee producties.&#13;
1.6 Vervolgens hebben partijen de stukken aan&#13;
het hof overgelegd voor het wijzen van arrest.&#13;
2 De vaststaande feiten&#13;
2.1 Tussen partijen staat als van de ene zijde&#13;
gesteld en van de andere zijde erkend dan wel&#13;
niet of onvoldoende betwist, en mede op&#13;
grond van de niet betwiste inhoud van overgelegde&#13;
producties, het navolgende vast.&#13;
2.2 Bij pachtovereenkomst van 14 februari&#13;
1957 hebben Hendrik Giesen, de vader van&#13;
Giesen c.s., en diens echtgenote Jacoba Josephina&#13;
Verwaaijen voor een periode van vijftien&#13;
jaren ingaande 1 februari 1957 aan Johannes&#13;
Jacobus Theodorus Koning, de vader van&#13;
Koning (verder: Koning sr.), verpacht een&#13;
hofstede met grond gelegen te Wehl, kadastraal&#13;
bekend gemeente Wehl, sectie H,&#13;
nr. 2273, groot 3.97.25 ha.&#13;
2.3 Nadat de hofstede met omliggend bouwblok&#13;
aan Koning sr. was verkocht, hebben&#13;
Giesen c.s., die inmiddels verpachters waren&#13;
geworden, aan Koning sr. de resterende grond&#13;
ter grootte van 3.08.35 ha verpacht. Dat&#13;
pachtobject is – na een ruilverkaveling –&#13;
inmiddels kadastraal bekend gemeente Wehl,&#13;
sectie L, nr. 503.&#13;
2.4 Aan Koning sr. is in 1984/1985 een melkquotum&#13;
van 38.466 kg met 4% vet toegewezen.&#13;
2.5 Op 11 december 1990 is Koning zijn vader&#13;
opgevolgd in het bedrijf. Bij vonnis van de&#13;
pachtkamer van het kantongerecht te Terborg&#13;
van 12 mei 1992 is Koning in de plaats gesteld&#13;
van zijn vader als pachter van de eerdergenoemde&#13;
3.08.35 ha.&#13;
2.6 Het aan Koning sr. ter beschikking staande&#13;
melkquotum is in ieder geval sinds 1992&#13;
tijdelijk aan (een) derde(n) in gebruik gegeven&#13;
(verleast). Giesen c.s. waren hiervan op de&#13;
hoogte.&#13;
2.7 Koning heeft thans een melkquotum van&#13;
34.543 kg met een vetpercentage van 4%;&#13;
22.142 kg daarvan hangt met het pachtobject&#13;
samen.&#13;
2.8 Tussen partijen is voor dit hof onder rolnummer&#13;
2003/839 een procedure in hoger&#13;
beroep aanhangig. In die procedure is onder&#13;
meer aan de orde een vordering tot ontbinding&#13;
van de tussen partijen bestaande pachtovereenkomst.&#13;
3 Beoordeling van het geschil&#13;
3.1 Bij arrest van heden heeft dit hof in de&#13;
onder 2.8 bedoelde procedure de vordering&#13;
van Giesen c.s. tot ontbinding van de pachtovereenkomst&#13;
afgewezen. Nu dit hof in hoogste&#13;
instantie rechtspreekt, staat daarmee vast&#13;
dat de pachtovereenkomst voortduurt.&#13;
Koning heeft dus belang bij zijn vordering.&#13;
3.2 Koning vordert een verklaring voor recht,&#13;
dat het hem vrijstaat het met het gepachte&#13;
samenhangende melkquotum tegen de hoogst&#13;
mogelijke prijs te verkopen onder afdracht&#13;
van de helft van de (netto) verkoopopbrengst&#13;
aan Giesen c.s.. Koning wijst ter onderbouwing&#13;
op politieke ontwikkelingen waaruit&#13;
volgt dat het op korte termijn niet meer&#13;
mogelijk zal zijn om het melkquotum te verleasen&#13;
op een structurele wijze als hij tot nu&#13;
toe heeft gevolgd. Koning stelt daarbij, dat&#13;
niet van hem kan worden gevergd dat hij de&#13;
melkproductie hervat. Hij wijst erop, dat er&#13;
bij deze stand van zaken een groot risico&#13;
bestaat dat het melkquotum zal vervallen aan&#13;
de nationale reserve, waarmee zowel Giesen&#13;
c.s. als hij zelf een aandeel in de vermogenswaarde&#13;
van dat quotum zouden mislopen.&#13;
3.3 Het verweer van Giesen c.s. luidt in de&#13;
eerste plaats dat volgens de jurisprudentie het&#13;
met gepachte grond samenhangende melkquotum&#13;
aan de verpachter toekomt. Het staat,&#13;
aldus Giesen c.s., de pachter ook niet vrij het&#13;
met het gepachte samenhangende melkquotum&#13;
te vervreemden onder uitkering van 50%&#13;
van de waarde aan de verpachter.&#13;
3.4 De Regeling superheffing en de Pachtwet&#13;
vormen niet reeds als zodanig een belemmering&#13;
voor een inhoudelijke beoordeling van de&#13;
vordering van Koning. Hoewel uit de rechtspraak&#13;
volgt dat het melkquotum aan het&#13;
einde van de pachtverhouding aan de verpachter&#13;
toekomt en dit melkquotum derhalve&#13;
gedurende de looptijd van de pachtovereenkomst&#13;
ten behoeve van de verpachter in stand&#13;
gelaten dient te worden, is de rechter – bij&#13;
ontbreken van een afspraak tussen partijen –&#13;
niet zonder meer, op voorhand, aan die vaste&#13;
regels gebonden. Het in de rechtspraak gehanteerde&#13;
beoordelingscriterium (art. 25, lid 2&#13;
Pachtwet in samenhang met de redelijkheid en&#13;
billijkheid) biedt immers ruimte voor een&#13;
beoordeling aan de hand van de omstandigheden&#13;
van het geval. De vordering van Koning&#13;
heeft als kennelijke strekking dat vooraf wordt&#13;
vastgesteld dat een vervreemding van het&#13;
melkquotum onder afdracht van de helft van&#13;
de (netto) verkoopopbrengst aan Giesen c.s.&#13;
in dit geval niet als een tekortkoming heeft te&#13;
gelden omdat sprake is van omstandigheden&#13;
van dien aard dat Giesen c.s. hem niet aan de&#13;
vaste verdeling mogen houden. Noch de regeling&#13;
superheffing, noch de Pachtwet staat aan&#13;
inhoudelijke beoordeling van deze vordering&#13;
in de weg. Anders dan Giesen c.s. in hun conclusie&#13;
van antwoord onder nr. 21 betogen,&#13;
zou toewijzing van de vordering geen “volstrekte&#13;
ommekeer” in de jurisprudentie betekenen,&#13;
nu de uit die jurisprudentie volgende&#13;
hoofdregels niet worden aangetast. Het hof&#13;
zal dan ook tot inhoudelijke beoordeling&#13;
overgaan.&#13;
3.5 Het hof benadrukt in aansluiting op datgene&#13;
wat onder 3.4 is overwogen nogmaals de&#13;
hoofdregel, dat een pachter aan het einde van&#13;
de pachtovereenkomst de gepachte grond met&#13;
de daarmee samenhangende heffingvrije hoeveelheid&#13;
melk (melkquotum) aan zijn verpachter&#13;
ter beschikking dient te stellen. Dit&#13;
brengt mee, dat het een pachter in de regel&#13;
niet vrijstaat zonder medewerking van de verpachter&#13;
dit melkquotum gedurende de looptijd&#13;
van de pachtovereenkomst te vervreemden,&#13;
ook niet indien hij aanbiedt de helft van&#13;
de verkoopopbrengst aan de verpachter af te&#13;
dragen. Het enkele gegeven dat sprake is van&#13;
een structureel verleast melkquotum maakt&#13;
dit niet anders, ook niet indien daarbij komt&#13;
de omstandigheid dat sprake is van overheidsmaatregelen&#13;
die het structureel verleasen voor&#13;
de toekomst belemmeren of verbieden. De&#13;
keuze voor structureel verleasen betreft immers&#13;
een bedrijfsbeslissing van de pachter en de&#13;
eventuele voor hem nadelige gevolgen van die&#13;
beslissing komen in beginsel voor zijn rekening.&#13;
Dit neemt niet weg, dat – nu de gevolgen&#13;
van overheidsmaatregelen als hier aan de&#13;
orde beide partijen kunnen treffen –het voor&#13;
de hand ligt dat partijen in een situatie als de&#13;
onderhavige met elkaar in overleg treden teneinde&#13;
te komen tot een oplossing waarin naar&#13;
redelijkheid en billijkheid met ieders belangen&#13;
rekening wordt gehouden. Indien de verpachter&#13;
aan zo’n oplossing niet wil meewerken&#13;
kan sprake zijn van omstandigheden die toewijzing&#13;
van een vordering tot vervreemding&#13;
van het melkquotum als door Koning voorgestaan&#13;
- de belangen van beide partijen mede in&#13;
acht genomen - naar redelijkheid en billijkheid&#13;
kunnen rechtvaardigen.&#13;
3.6 Het hof constateert dat tussen partijen niet&#13;
in discussie is dat het voortzetten van structureel&#13;
verleasen van melkquotum op een wijze&#13;
zoals Koning dat thans doet zal leiden tot&#13;
intrekking van melkquotum. Ook Giesen c.s.&#13;
erkennen dat het structureel verleasen van&#13;
melkquotum zal worden verboden. Zij voeren&#13;
echter aan, dat Koning de problemen aan zijn&#13;
eigen bedrijfsbeslissingen heeft te wijten, dat&#13;
Koning had moeten onderkennen dat het&#13;
structureel verleasen van melkquotum op gespannen&#13;
voet met het Europese stelsel stond&#13;
en dat hij verval van het melkquotum kan verhinderen&#13;
door de melkproductie te hervatten.&#13;
De op het verleden terug te voeren aspecten&#13;
van het betoog van Giesen c.s. laten onverlet&#13;
dat Koning met medeweten van Giesen c.s.&#13;
feitelijk zijn bedrijfsvoering heeft gewijzigd,&#13;
dat dit hem op zichzelf vrijstond, dat hij thans&#13;
niet meer de melkproductie op zijn bedrijf wil&#13;
hervatten, dat - nog daargelaten in hoeverre&#13;
dat voor hem bezwaarlijk is –ook dit hem op&#13;
zichzelf vrijstaat en dat hij een reëel en substantieel&#13;
belang heeft bij een poging om – nu&#13;
het nog mogelijk is – de financiële gevolgen&#13;
van zijn bedrijfsbeslissingen uit het verleden&#13;
voor hem zo gunstig mogelijk te doen uitvallen.&#13;
Het hof constateert daarbij, dat de indertijd&#13;
door Koning genomen bedrijfsbeslissingen&#13;
zijn uitgevoerd zonder dat van verzet van&#13;
Giesen c.s. is gebleken. Giesen c.s. stellen weliswaar&#13;
dat het verleasen van het quotum door&#13;
Koning hen een ‘doorn in het oog’is geweest,&#13;
maar omtrent protest van hun zijde is niets&#13;
gesteld of gebleken en zij geven niet aan welk&#13;
belang zij indertijd hadden – afgezien van het&#13;
behoud van hun latente aanspraak op de&#13;
waarde van het melkquotum, die toen niet&#13;
verloren is gegaan – bij handhaving van de&#13;
melkveehouderij door Koning. Zij geven&#13;
evenmin onderbouwd aan welk belang aan&#13;
hun zijde is gediend met het thans hervatten&#13;
van de melkproductie door Koning. Zij stellen&#13;
weliswaar een belang te hebben bij een&#13;
verkrijging van het melkquotum aan het einde&#13;
van de pachtovereenkomst, maar zij concretiseren&#13;
dit belang op geen enkele wijze. Zij&#13;
geven niet aan dat zij zelf de melkveehouderij&#13;
ter hand willen nemen. Uit hun betoog volgt&#13;
ook niet dat zij ernaar streven het melkquotum&#13;
pas op de langere duur met de pachtgrond&#13;
aan een opvolgende melkveehouder ter&#13;
beschikking te stellen; hun stellingen wijzen&#13;
er eerder op dat zij streven naar beëindiging&#13;
van de pacht op de kortst mogelijke termijn.&#13;
Dit wekt de indruk dat (ook) zij het melkquotum&#13;
op die korte termijn te gelde willen&#13;
maken. In zoverre zou hun belang zelfs parallel&#13;
lopen met het belang van Koning. De suggestie&#13;
van Giesen c.s. dat op iets langere termijn&#13;
een beduidende stijging van de waarde&#13;
van het melkquotum te verwachten is, is niet&#13;
onderbouwd en is dermate speculatief, dat zij&#13;
in dit verband geen rol van betekenis kan spelen.&#13;
De stellingname van Giesen c.s. wekt de&#13;
indruk dat hun weigerachtige houding alleen&#13;
is ingegeven door hun wens een beëindiging&#13;
van de pachtovereenkomst te forceren. Nu&#13;
hun vordering tot ontbinding van de pachtovereenkomst&#13;
bij arrest van heden in de procedure&#13;
met rolnummer 2003/839 is afgewezen,&#13;
behoort dat belang in dit geschil – waarin&#13;
het voortduren van de pachtovereenkomst&#13;
niet aan de orde is – geen rol te spelen.&#13;
3.7 Het voorgaande mondt uit in de conclusie&#13;
dat de vordering van Koning in beginsel toewijsbaar&#13;
is. Het hof begrijpt uit de stukken,&#13;
dat hij beschikt over de technische mogelijkheden&#13;
om het melkquotum in overeenstemming&#13;
met de voorschriften van de Regeling&#13;
superheffing op derden te doen overgaan. Het&#13;
hof is echter van oordeel, dat de toewijzing&#13;
van zijn vordering op twee punten beperkt&#13;
dient te worden.&#13;
In de eerste plaats dient aan de afdracht van&#13;
de helft van de verkoopopbrengst aan Giesen&#13;
c.s. de voorwaarde te worden gesteld dat deze&#13;
helft ten minste gelijk is aan de helft van de&#13;
verkeerswaarde van het melkquotum op het&#13;
moment van verkoop. Nu volgens vaste&#13;
rechtspraak met de wederpartij dient te worden&#13;
afgerekend op basis van de verkeerswaarde,&#13;
dient aan Giesen c.s. ten minste de helft&#13;
van die waarde in het vooruitzicht te worden&#13;
gesteld. Het hof gaat er daarbij van uit dat&#13;
Koning het melkquotum spoedig na deze uitspraak&#13;
zal vervreemden, tenzij in goed overleg&#13;
tussen partijen een later tijdstip van vervreemding&#13;
wordt vastgesteld.&#13;
In de tweede plaats dienen, nu Koning er zelf&#13;
voor heeft gekozen om tot vervreemding van&#13;
het melkquotum over te gaan in plaats van het&#13;
einde van de pachtovereenkomst af te wachten,&#13;
de kosten van die vervreemding voor zijn&#13;
rekening te blijven. Giesen c.s. hebben dus&#13;
aanspraak op de helft van de bruto-opbrengst.&#13;
3.8 De slotsom luidt dat het hof de gevraagde&#13;
verklaring voor recht zal geven met de twee in&#13;
rechtsoverweging 3.7 van dit arrest aangegeven&#13;
beperkingen. De gevraagde uitvoerbaarverklaring&#13;
bij voorraad komt reeds hierom&#13;
niet voor toewijzing in aanmerking, omdat dit&#13;
hof in hoogste instantie rechtspreekt. Giesen&#13;
c.s. worden beschouwd als de in het ongelijk&#13;
gestelde partij en zullen worden veroordeeld&#13;
in de kosten van het geding.&#13;
4 De beslissing&#13;
Het hof, rechtdoende bij wijze van prorogatie&#13;
als bedoeld in art. 331, lid 2, Wetboek van&#13;
Burgerlijke Rechtsvordering,&#13;
verklaart voor recht dat het Koning vrij staat&#13;
het met het gepachte samenhangende melkquotum&#13;
van 22.142 kg te verkopen onder&#13;
afdracht van de helft van de (bruto) verkoopopbrengst&#13;
daarvan – of, indien deze hoger is,&#13;
de helft van de verkeerswaarde daarvan op het&#13;
moment van verkoop – aan Giesen c.s.;&#13;
veroordeelt Giesen c.s. in de kosten van het&#13;
geding, tot aan deze uitspraak begroot op&#13;
€ 81,16 wegens kosten exploot, € 245,– wegens&#13;
griffierecht en € 1.542,– wegens salaris;&#13;
wijst af hetgeen meer of anders is gevorderd.&#13;
NOOT&#13;
Het Pachthof publiceert bij het doen van uitspraken&#13;
zelden persberichten, laat staan persberichten&#13;
met een vooral waarschuwend&#13;
karakter. Het hierboven afgedrukte arrest&#13;
werd wel door een dergelijk bericht begeleid.&#13;
Er moet dus wel iets bijzonders aan de hand&#13;
zijn.&#13;
Pachter had zijn melkquotum sinds 1992&#13;
structureel verleast. De huidige regelgeving&#13;
inzake de superheffing staat dit niet meer toe&#13;
(zie de bijdragen van Bronkhorst en Mertens&#13;
in Agr.r. 2004, p. 62-69 resp. p. 70-77, en art. 3&#13;
van de met ingang van 1 april van dit jaar in&#13;
werking getreden Regeling superheffing en&#13;
melkpremie 2004). Pachter voelde er echter&#13;
niets voor om de melkproductie weer te hervatten,&#13;
en wenste het melkquotum in verband&#13;
hiermee te verkopen. Een deel van het quotum&#13;
hing met het pachtobject samen, en zijn&#13;
verpachters weigerden met verkoop van dat&#13;
gedeelte in te stemmen. Dit bracht pachter er&#13;
toe om – bij prorogatie – een verklaring voor&#13;
recht te vorderen, dat het hem vrij stond tot&#13;
verkoop van het met het gepachte samenhangende&#13;
melkquotum over te gaan, onder afdracht&#13;
van de helft van de (netto) verkoopopbrengst&#13;
aan verpachters.&#13;
Hiermee koos pachter een veilige route. Vaste&#13;
jurisprudentie van het hof staat een dergelijke&#13;
verkoop buiten de instemming van de betrokken&#13;
verpachter namelijk niet toe. In rechtsoverweging&#13;
3.5 heeft het hof voor alle duidelijkheid&#13;
benadrukt, dat zijn vaste jurisprudentie over&#13;
dit onderwerp nog altijd recht overeind staat.&#13;
Dit neemt echter niet weg, aldus het hof in&#13;
dezelfde overweging, dat het voor de hand&#13;
ligt dat partijen in een situatie als de onderhavige,&#13;
waarin de gevolgen van overheidsmaatregelen&#13;
hen beiden kunnen treffen, met elkaar&#13;
in overleg treden om tot een oplossing te&#13;
komen, waarin naar redelijkheid en billijkheid&#13;
met ieders belangen rekening wordt&#13;
gehouden. De artikelen 6:2 en 6:248 BW zijn&#13;
niet voor niets geschreven, zo moet het hof&#13;
hebben gedacht. Indien een van partijen aan&#13;
zo’n oplossing niet wil meewerken, kan dat&#13;
vervelende consequenties voor hem hebben.&#13;
Elders in dit nummer is een tweede arrest van&#13;
het hof afgedrukt, van dezelfde datum, tussen&#13;
dezelfde partijen. Het blijkt dat verpachters&#13;
van hun pachter af wilden, en daartoe een&#13;
vordering tot ontbinding aanhangig hadden&#13;
gemaakt. Zij hadden hun vordering opgetuigd&#13;
met verwijten, die het hof geen van alle konden&#13;
overtuigen. En daarmee lijken zij hun&#13;
hand te hebben overspeeld. Het hof heeft aan&#13;
de stellingname van verpachters de indruk&#13;
overgehouden, dat hun weigerachtige houding&#13;
inzake de verkoop van het melkquotum slechts&#13;
was ingegeven door hun wens een beëindiging&#13;
van de pachtovereenkomst te forceren. Tegenover&#13;
het belang van pachter bij het te gelde&#13;
kunnen maken van het quotum, hebben verpachters&#13;
geen belangen gesteld of geconcretiseerd&#13;
in verband waarmee een verkoop zou&#13;
moeten worden tegengehouden. Het hof sluit&#13;
daarbij niet uit dat ook het belang van verpachters&#13;
zelf met verkoop is gediend.&#13;
Onder omstandigheden als in rechtsoverweging&#13;
3.6 op een rij gezet, is de vordering&#13;
naar het oordeel van het hof toewijsbaar (zij&#13;
het dat het hof aanleiding zit tot het aanbrengen&#13;
van twee correcties). Met het persbericht&#13;
heeft het hof kennelijk willen duidelijk maken&#13;
dat de opgesomde omstandigheden als bijzonder&#13;
moeten worden aangemerkt, en dat alleen&#13;
onder deze (of misschien mogen we zeggen:&#13;
dit soort) bijzondere omstandigheden van de&#13;
hoofdregel wordt afgeweken. De eerste alinea&#13;
van het persbericht luidt: “De pachtkamer&#13;
van het Gerechtshof te Arnhem heeft in een&#13;
beslissing van 18 mei 2004 bij wijze van uitzondering&#13;
aan een pachter toegestaan om ...”.&#13;
Het is afgesloten met de tekst: “Uit de beslissing&#13;
blijkt dat voor het hof belangrijk was dat&#13;
de desbetreffende verpachter geen goede redenen&#13;
had om aan de verkoop niet mee te willen&#13;
werken en dat het erop leek dat hij zich tegen&#13;
die verkoop alleen verzette om de pachter te&#13;
dwingen mee te werken aan beëindiging van&#13;
de pacht”.&#13;
De vraag luidt nu, hoe bijzonder die omstandigheden&#13;
eigenlijk zijn. Zal het structureel&#13;
verleasen van met een pachtobject samenhangend&#13;
melkquotum niet veelvuldig door de&#13;
betrokken verpachter zijn getolereerd (omdat&#13;
die verpachter nu eenmaal ook niet wist wat&#13;
hij anders had gemoeten en gekund)? En zal&#13;
dan niet heel vaak gezegd kunnen worden,&#13;
dat in feite de belangen van zowel de pachter&#13;
als de verpachter met het te gelde maken van&#13;
het tot dusverre verleaste quotum zijn&#13;
gediend? En zal die verpachter in het licht van&#13;
dit arrest dan al niet heel snel gedwongen zijn&#13;
om, zodra zijn pachter dit wenst, samen met&#13;
die pachter te zoeken naar “een oplossing&#13;
waarin naar redelijkheid en billijkheid met&#13;
ieders belangen rekening wordt gehouden”&#13;
(lees: gedwongen zijn om in te stemmen met&#13;
verkoop aan een derde, onder verdeling van&#13;
de – bruto – marktwaarde bij helfte)? In het&#13;
voorliggende geval hebben verpachters dan&#13;
misschien wat al te zeer benadrukt dat zij van&#13;
hun pachter af wilden, maar zoveel keus heeft&#13;
een verpachter natuurlijk niet: indien hij zich&#13;
op het standpunt stelt dat niet aan een derde&#13;
mag worden verkocht, terwijl hij het quotum&#13;
evenmin als gevolg van de gewijzigde regelgeving&#13;
aan de nationale reserves toegevoegd&#13;
wenst te zien, zal hij niet anders kunnen dan&#13;
zijn pachter voor te houden dat deze ofwel zal&#13;
moeten meewerken aan beëindiging van de&#13;
pacht (met overdracht van het quotum tegen&#13;
vergoeding van de helft van de waarde) ofwel&#13;
de melkproductie weer dient te hervatten, op&#13;
straffe van het in een later stadium aanhangig&#13;
maken van vorderingen tot enerzijds ontbinding&#13;
van de pachtovereenkomst en anderzijds&#13;
vergoeding van de schade die de verpachter&#13;
als gevolg van het verloren gaan van het quotum&#13;
heeft geleden (te begroten op de helft van&#13;
de waarde daarvan).&#13;
De kaarten hadden heel anders gelegen,&#13;
indien verpachters zelf een melkveehouderij&#13;
exploiteerden, en het met het pachtobject&#13;
samenhangende melkquotum in verband met&#13;
hun eigen bedrijfsuitoefening goed hadden&#13;
kunnen gebruiken. De redelijke en billijke&#13;
oplossing had dan gevonden kunnen worden&#13;
in een vrijwillige medewerking van de pachter&#13;
tot overdracht aan de verpachter, onder vergoeding&#13;
van de helft van de waarde door de&#13;
verpachter aan de pachter. De vordering was&#13;
in dat geval waarschijnlijk niet toegewezen.&#13;
Ik maak me sterk dat de beslissing van dit&#13;
soort zaken in de toekomst vooral zal afhangen&#13;
van het antwoord op de vraag of juist&#13;
deze omstandigheid zich voordoet; wie is de&#13;
verpachter, wat zijn diens toekomstplannen,&#13;
en welke van zijn belangen bij het melkquotum&#13;
dienen met het oog daarop te worden&#13;
gerespecteerd? Dat de verpachter intussen misschien&#13;
het liefst zo snel mogelijk van zijn&#13;
pachter af zou zijn, blijkt dan plotseling veel&#13;
minder doorslaggevend dan arrest en persbericht&#13;
doen vermoeden.&#13;
G.M.F. Snijders</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3734</htmlpath></article>
</articles></edition>
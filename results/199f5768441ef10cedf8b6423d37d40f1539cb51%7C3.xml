<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1995</searchword><id>6006</id><udhid>UDH:TvAR/6006</udhid><titel>De waardering en verdeling van een landbouwonderneming in familierechtelijk perspectief</titel><searchwords><searchword>TvAR 1/1995</searchword><searchword>UDH:TvAR/6006</searchword></searchwords><attachments><attachment><name>1995_nr 1_Artikel_Labohm.pdf</name><extention>pdf</extention><url>https://denhollander.info/download/5815/ci</url></attachment></attachments><inleiding>INLEIDING&#13;
Waarde is een begrip dat velen intrigeert. De waarde van goederen is niet alleen&#13;
een interessant begrip voor de fiscale wetgever, maar speelt ook een belangrijke&#13;
rol voor degene die moet overgaan tot verdeling van een gemeenschap.&#13;
In het geval tot een niet-ontbonden gemeenschap ondernemingsvermogen&#13;
behoort en één van de deelgenoten de onderneming na de verdeling van de&#13;
gemeenschap wil voortzetten, zal degene die de onderneming wil voortzetten,&#13;
uitgaan van een zo laag mogelijke waarde. De partij die zijn onverdeelde aandeel&#13;
in het ondernemingsvermogen wil overdragen, zal van een zo hoog mogelijke&#13;
waarde van het ondernemingsvermogen willen uitgaan. Waardering van&#13;
ondernemingsvermogen in het kader van een verdeling van een gemeenschap na&#13;
echtscheiding of afwikkeling van een nalatenschap kan tot conflicten leiden.&#13;
De conflicten vinden mede hun oorzaak in het feit dat de wetgever geen&#13;
bepalingen in de wet heeft opgenomen omtrent de vraag hoe de waarde van&#13;
vermogensbestanddelen moet worden vastgesteld.&#13;
Tussen de waarde van een onderneming en de prijs die voor een onderneming&#13;
betaald wordt, kan een groot verschil liggen.'&#13;
Een ieder die een onderneming wil overnemen, zal zijn eigen prijs bepalen.2 Er&#13;
zijn drie hoofdcategorieën van bedrijfsovernemers aan te wijzen:&#13;
1. de persoonlijke overnemer;&#13;
2. de financiële overnemer;&#13;
3. de strategische overnemer.3&#13;
Volgens Sman staat bij de persoonlijke overnemer het ondernemerschap van de&#13;
overnemer centraal, de onderneming is afhankelijk van het succes van de&#13;
ondernemer. Bij de waardering van de onderneming moet rekening worden&#13;
gehouden met het feit dat de onderneming afhankelijk is van de ondernemer.&#13;
De financiële overnemer neemt een onderneming over als investeerder. Deze&#13;
overnemer zal een redelijk rendement willen behalen op gedane investeringen.&#13;
De strategische overnemer zal in het algemeen een onderneming&#13;
overnemen om de synergie van bijvoorbeeld de verkoop te verbeteren. In dit artikel zal ik mij onder meer beperken tot de bedrij fs voortzetters die behoren tot&#13;
de eerste categorie en tevens behoren tot de agrarische sector. Dit betekent in het algemeen&#13;
dat de onderneming als zelfstandige onderneming wordt voortgezet.4&#13;
Bij de verdeling van de activa die behoren tot het ondernemingsvermogen spelen in de&#13;
familiesfeer niet alleen puur economische argumenten een rol, maar zal ook rekening gehouden&#13;
moeten worden met subjectieve factoren.&#13;
Zo niet, dan zal menige bedrijfs voortzetting van een familiebedrijf in gevaar komen.&#13;
Naar aanleiding van een tweetal vonnissen, zal ik de vraag aan de orde stellen, of het&#13;
algemeen belang van invloed kan zijn bij de waardering van ondernemingsvermogen in&#13;
het kader van de verdeling van een gemeenschap na echtscheiding, in het kader van een&#13;
verdeling van een nalatenschap of in het kader van de verdeling van het gemeenschapsvermogen&#13;
van een personenvennootschap. In dit artikel zal niet worden ingegaan op de&#13;
waardering van aandelen, maar op prijsbepaling van ondernemingsvermogen van ondernemingen,&#13;
gedreven in de vorm van een eenmanszaak of in de vorm van een personenvennootschap.&#13;
Wel zal uit de literatuur betreffende de uitkoopregeling van minderheidsaandeelhouders&#13;
argumenten worden gehaald die bruikbaar zijn voor de waardering van&#13;
een eenmanszaak of een personenvennootschap.&#13;
Gezien het feit dat de prijsbepaling van ondernemingsvermogen niet los staat van de&#13;
rechtsverhouding waarin de verdeling plaatsvindt, zal tevens aandacht worden besteed&#13;
aan:&#13;
1. de wettelijke algehele gemeenschap van goederen;&#13;
2. verdeling van de wettelijke algehele gemeenschap van goederen;&#13;
3. rechtssfeer;&#13;
4. passende prijs;&#13;
5. waardering van ondernemingsvermogen als een geheel;&#13;
6. waardering en het algemeen belang;&#13;
7. personenvennootschap en verdeling;&#13;
8. voortzettingsbeding;&#13;
9. waardering en maatschappelijk belang.</inleiding><content>WETTELIJKE ALGEHELE GEMEENSCHAP VAN GOEDEREN&#13;
Wanneer echtelieden gehuwd zijn in de wettelijke algehele gemeenschap van goederen,&#13;
zijn beide echtelieden gerechtigd tot de gehele gemeenschap onder respectering van de&#13;
rechten van de ander.5&#13;
Een consequentie van de wettelijke algehele gemeenschap van goederen is dus, dat beide&#13;
echtelieden ook gelijk gerechtigd zijn in de door de man gedreven onderneming.&#13;
Naar mijn mening zijn alleen de vennoten gerechtigd tot de goederen die behoren tot&#13;
het vennootschappelijk vermogen. De echtgenoot van de vennoot die met elkaar in enige&#13;
gemeenschap van goederen zijn gehuwd, is niet gerechtigd tot de goederen die behoren&#13;
tot het vennootschappelijk vermogen. Ook de aard van de overeenkomst van personenvennootschap verzet zich ertegen dat het aandeel van de vennoot in de personenvennootschap&#13;
valt in enige huwelijksgoederengemeenschap.&#13;
Dit kan afgeleid worden uit het arrest van de Hoge Raad van 15 december 1961.b In dit&#13;
arrest heeft de Hoge Raad overwogen: 'Dat de aard der overeenkomst van een&#13;
vennootschap er zich tegen verzet dat de met een vennoot in gemeenschap van goederen&#13;
gehuwde echtgenoot mede zou zijn gerechtigd tot de vennootschappelijke goederen en -&#13;
na ontbinding der vennootschap - voor de helft van het aandeel van de vennoot als medegerechtigde&#13;
in de verdeling tussen de vennoten zou zijn betrokken'.7&#13;
Uit het arrest van de Hoge Raad, 3 mei 1968% volgt dat wel de waarde van het aandeel&#13;
in het vennootschappelijk vermogen in de huwelijksgoederengemeenschap valt.&#13;
VERDELING VAN DE WETTELIJKE ALGEHELE GEMEENSCHAP VAN GOEDEREN&#13;
De echtgenoten hebben een gelijk aandeel in de ontbonden gemeenschap, tenzij anders is&#13;
bepaald bij huwelijkse voorwaarden of bij een overeenkomst die tussen de echtgenoten&#13;
bij geschrift is gesloten met het oog op de aanstaande ontbinding der gemeenschap, anders&#13;
dan door de dood of ten gevolge van opheffing van de huwelijkse voorwaarden. Aldus&#13;
art. 1:100 lid 1 BW.&#13;
Zodra de huwelijksgoederengemeenschap vatbaar is voor verdeling9 is Boek 3, titel 7&#13;
BW op de verdeling van de huwelijksgoederengemeenschap van toepassing.&#13;
De wet zegt op zichzelf niet veel over de wijze van verdeling. De wijze van verdeling&#13;
wordt beheerst door de redelijkheid en billijkheid die tussen de boedelgenoten in een onverdeelde&#13;
boedel geldt.10&#13;
In de wet is wel een voorkeursrecht tot toedeling van bepaalde vermogensbestanddelen&#13;
opgenomen.11 Art. 1:101 BW heeft slechts betrekking op toedeling van roerende bedrijfsmiddelen.&#13;
12&#13;
Wanneer tot de ontbonden huwelijksgoederengemeenschap 'ondernemingsvermogen'&#13;
behoort, mag de ondernemer er van uitgaan dat in het kader van de verdeling van de huwelijksgemeenschap&#13;
het ondernemingsvermogen aan de ondernemer zal worden geleverd.&#13;
13 Ondernemingsvermogen kan niet als een geheel worden geleverd, de individuele&#13;
vermogensbestanddelen moeten geleverd worden conform de bepalingen van Boek 3&#13;
BW.&#13;
Het ondernemingsvermogen is voor de echtgenoot-ondernemer veelal een bron van inkomsten&#13;
en geen bron van speculatie. Wanneer de echtgenoot-ondernemer het ondernemingsvermogen niet krijgt toegescheiden, zal dit veelal betekenen dat de ondernemer naar&#13;
een andere bron van inkomsten zal moeten uitzien om in zijn levensonderhoud te kunnen&#13;
voorzien. Uit maatschappelijk en economisch oogpunt is het in het algemeen niet wenselijk&#13;
te noemen dat een ondernemer - in het kader van de verdeling - de activa die behoren&#13;
tot het ondernemingsvermogen niet krijgt geleverd. Met name bij eenmanszaken vindt het&#13;
feitelijk ondernemerschap rond de ondernemer zelf plaats.&#13;
WAARDERING&#13;
Het vaststellen van de waarde van een vermogensbestanddeel is een zeer ingewikkelde&#13;
zaak. Als een deelgenoot exact wil vaststellen wat het ondernemingsvermogen waard is,&#13;
zal het ondernemingsvermogen moeten worden verkocht. Voor de prijsbepaling van de&#13;
onderneming is eveneens van belang, wie de verkoper is en wie de koper, waarbij ik verwijs&#13;
naar hetgeen ik in de inleiding hierover heb gesteld. In het geval een deelgenoot de&#13;
voorheen gemeenschappelijk gedreven onderneming wenst voort te zetten, zal het belang&#13;
van de voortzettende ondernemer zich er veelal tegen verzetten dat de onderneming wordt&#13;
verkocht.&#13;
In de bedrijfswetenschappen wordt meer aandacht aan de waardering van ondernemingsvermogen&#13;
besteed dan in de rechtswetenschappen. De in de bedrijfswetenschappen&#13;
ontwikkelde waarderingsmethodieken kunnen bij de verdeling van een gemeenschap tot&#13;
nut zijn.14&#13;
Bij de verdeling van een gemeenschap zal tevens rekening moeten worden gehouden&#13;
met subjectieve factoren. Een onderneming is niet minder waard omdat de onderneming&#13;
in het kader van het familierecht moet worden gewaardeerd. De rechtssfeer waarin de verdeling&#13;
zich afspeelt, kan met zich medebrengen dat de ene deelgenoot ten opzichte van de&#13;
andere deelgenoot er genoegen mee moet nemen, dat de andere deelgenoot tegen een lagere&#13;
prijs de onderneming krijgt geleverd dan direct uit de waardering voortvloeit.&#13;
De echtgenote die gedurende de gehele huwelijkse samenleving ermee heeft ingestemd&#13;
dat de man de gemeenschapsgelden aanwendde voor de exploitatie van een laag renderende&#13;
onderneming, kan zich in het algemeen naar redelijkheid bij de ontbinding van de huwelijksgoederengemeenschap&#13;
niet op het standpunt stellen, dat de activa van de onderneming&#13;
moeten worden geliquideerd om vervolgens de opbrengst in hoog renderende&#13;
staatsobligaties te beleggen.  &#13;
RECHTSSFEER&#13;
Bij de verdeling van ondernemingsvermogen moet naar mijn mening rekening worden&#13;
gehouden met de rechtssfeer waarbinnen de verdeling zich afspeelt. De rechtssfeer tussen&#13;
echtelieden, ex-echtelieden en familieleden stelt andere eisen dan de rechtssfeer tussen&#13;
deelgenoten die niet in enige familierechtelijke betrekking tot elkaar staan.15&#13;
Uit het arrest van de Hoge Raad van 23 december 196516 kan worden afgeleid dat bij&#13;
de waardering van boedelbestanddelen ook rekening moet worden gehouden met subjectieve&#13;
factoren. De Hoge Raad heeft overwogen: 'Dat, wat in het bijzonder de waardering&#13;
van land met het oog op een boedelscheiding betreft, reeds de redelijkheid en de billijkheid&#13;
die de deelgenoten met betrekking tot hun onderlinge verdeling ten opzichte van elkander&#13;
hebben te betrachten, meebrengt dat voor de waardering wordt gelet op alle&#13;
factoren die de waarde van de toescheiding van het land aan een der deelgenoten voor&#13;
deze bepalen, waarbij behalve aan hetgeen op het waarderingstijdstip bij overdracht van&#13;
dat land aan derden zou kunnen mogen worden bedongen, moet worden gedacht aan hetgeen&#13;
te dien aanzien voor de deelgenoot aan wie het land wordt toegescheiden, voort zou&#13;
vloeien uit het gebruik dat daarvan kon worden gemaakt, als factor bij de waardering in&#13;
aanmerking kwam'.&#13;
Van der Burght stelt dat de plaats die een zaak in de verhouding tussen de deelgenoten&#13;
inneemt of de rol die het goed voor een of meer deelgenoten vervult, in civilibus mede de&#13;
waarde van het goed voor de deelgenoten beïnvloedt.17&#13;
Indien een goed aan een van de deelgenoten is verhuurd of verpacht of de deelgenoot&#13;
het recht heeft op grond van een overeenkomst van personenvennootschap om tegen een&#13;
bepaalde prijs het goed over te nemen, is het logisch dat bij de waardering van de boedelbestanddelen&#13;
met deze contracten rekening wordt gehouden.18&#13;
Ook een willekeurige koper zal rekening moeten houden met deze overeenkomsten.&#13;
Naar mijn mening verandert de waarde van een goed niet door de plaats die het goed&#13;
inneemt in de rechtsverhouding tussen de deelgenoten. De waarde blijft gelijk, alleen de&#13;
prijs die de ene deelgenoot aan de andere moet betalen, kan lager zijn dan de waarde in&#13;
het vrije economische verkeer. De rechtsverhouding tussen de deelgenoten kan namelijk&#13;
op basis van de redelijkheid en billijkheid19 met zich medebrengen dat de ene deelgenoot&#13;
er genoegen mee moet nemen dat een goed of het volledige ondernemingsvermogen tegen&#13;
een lagere prijs aan de andere deelgenoot moet worden toegescheiden en geleverd. Hoofduitgangspunt&#13;
blijft, dat bij de verdeling van enige gemeenschap van goederen, uitgegaan&#13;
moet worden van de hoogst mogelijke waarde, tenzij voor een deelgenoot de te betalen&#13;
prijs niet financierbaar is. De stelling van mr. P.H.F. Remie, dat de agrarische waarde bij&#13;
echtscheiding is geaccepteerd, komt mij mede bezien de inhoud van het vonnis van de&#13;
Rechtbank Arnhem van 14 mei 1992 en 17 februari 1994 rolnummer 1989/1588 wat ongenuanceerd&#13;
voor. De rechtbank gaf in zijn vonnis expliciet aan dat in het kader van de&#13;
verdeling rekening moet worden gehouden met de belangen van beide partijen en in dit specifieke geval diende voor wat betreft de waardebepaling van het ondernemingsvermogen&#13;
uitgegaan te worden van de agrarische waarde.20 Er is in het algemeen geen aanleiding&#13;
om bij de prijsbepaling van een landbouwonderneming uit te gaan van de agrarische&#13;
waarde in het kader verdeling indien de agrarische ondernemer over voldoende liquide&#13;
middelen beschikt om de vrije verkeerswaarde van de landbouwonderneming te betalen.&#13;
PASSENDE PRIJS&#13;
De wetgever heeft ook bij de invoering van het NBW geen bepalingen opgenomen op&#13;
welke wijze boedelbestanddelen moeten worden gewaardeerd, laat staan dat de wetgever&#13;
gedacht heeft aan de wijze waarop ondernemingsvermogen moet worden gewaardeerd.&#13;
In het wetsontwerp 17 141 erfrecht is wel een bepaling opgenomen ter zake verdeling&#13;
en erfrecht. Art. 4.5.4.8Ö luidt als volgt: 'Wordt het beroep of bedrijf van de erflater&#13;
voortgezet door zijn echtgenoot, dan wel door een erfgenaam of diens echtgenoot, dan is&#13;
deze bevoegd tot overneming van de daaraan dienstbare goederen tegen een passende&#13;
prijs'.21&#13;
Volgens Mellema - Kranenburg moet de bedrijfsopvolger de mogelijkheid worden geboden&#13;
om het bedrijf over te nemen tegen de waarde die het hem mogelijk maakt naar objectieve&#13;
omstandigheden gemeten het bedrijf winstgevend te exploiteren. Zij betrekt deze&#13;
stelling alleen op een landbouwbedrijf. Naar mijn mening kan haar stelling ook worden&#13;
toegepast voor andere branches.&#13;
In het geval tussen twee ex-echtelieden de waarde van ondernemingsvermogen moet&#13;
worden vastgesteld, en de onderneming voor een van de deelgenoten een bron van inkomsten&#13;
is, moet bij de prijsbepaling van de onderneming worden uitgegaan van een zodanige&#13;
prijs dat een lonende exploitatie nog tot de mogelijkheden behoort. Door vaststelling van&#13;
de discounted-cash-flow-waarde van de onderneming, kan de prijs worden bepaald, waarvoor&#13;
de onderneming in de verdeling moet worden betrokken. Bij de discounted-cashflow-&#13;
methode wordt de waarde van de onderneming berekend aan de hand van de&#13;
financieringscapaciteiten van de onderneming. In dit artikel zal aan de hand van een voorbeeld&#13;
worden aangegeven wat de inleencapaciteit van een landbouwonderneming is.22&#13;
Nu de wetgever geen duidelijke richtlijnen geeft voor de waardering van vermogensbestanddelen,&#13;
zal de rechter op basis van zijn eigen kennis en ervaring de waarde van het&#13;
ondernemingsvermogen moeten vaststellen indien tussen de deelgenoten geen overeenstemming&#13;
omtrent de waardevaststelling bestaat. De rechtssfeer, waarin de verdeling zich&#13;
afspeelt, kan een van de richtlijnen zijn aan de hand waarvan de rechter de prijs kan bepalen&#13;
waarvoor een van de deelgenoten de onderneming kan overnemen. WAARDERING VAN ONDERNEMINGSVERMOGEN ALS EEN GEHEEL&#13;
Noch het Burgerlijk Wetboek, noch het Wetboek van Burgerlijke Rechtsvordering geeft&#13;
richtlijnen op welke wijze ondernemingsvermogen in het kader van een verdeling moet&#13;
worden gewaardeerd.23&#13;
In het kader van de verdeling en de waardering van een gemeenschap, waartoe een onderneming&#13;
behoort, worden veelal de waarden van de diverse activa bij elkaar opgeteld en&#13;
vervolgens worden daarvan de schulden afgetrokken. Deze methodiek van waardering&#13;
heb ik diverse malen geconstateerd bij de verdeling van een landbouwonderneming na&#13;
echtscheiding, c.q. verdeling na overlijden.&#13;
Een dergelijke wijze van waardering van een landbouwonderneming zal in de meeste&#13;
gevallen leiden tot liquidatie van het landbouwbedrijf.&#13;
Door het louter en alleen bij elkaar optellen van waarden en het daarop in mindering&#13;
brengen van schulden, wordt geen rekening gehouden met de rentabiliteit van de onderneming,&#13;
noch met financieringsaspecten.&#13;
De civiele rechter die in het kader van de verdeling van een gemeenschap een vonnis&#13;
wijst op welke wijze en tegen welke prijs het ondernemingsvermogen moet worden verdeeld,&#13;
zal zich er rekenschap van dienen te geven dat de onderneming in het algemeen als&#13;
eenheid moet worden gewaardeerd, alsmede de financieringsaspecten van de overbedelingsvordering&#13;
in ogenschouw te nemen.&#13;
In de fiscale wetgeving zijn wel duidelijke aanknopingspunten te vinden dat een onderneming&#13;
als een geheel moet worden gewaardeerd. Ik verwijs onder meer naar art. 21 lid 5&#13;
van de Successiewet en art. 9 lid 2 van de Wet op de Vermogensbelasting.24&#13;
In het arrest van de Hoge Raad van 15 januari 1975, BNB 1975/44 geeft de Hoge Raad&#13;
duidelijk aan, dat onder-rentabiliteit tot een lagere waardering leidt.25&#13;
Het arrest van de Hoge Raad is ook anderszins van belang, aangezien door de Hoge&#13;
Raad duidelijk wordt overwogen dat maatschappelijke overwegingen van invloed kunnen&#13;
zijn op de waardering. De waardering mag er niet toe leiden dat een onderneming moet&#13;
worden geliquideerd als gevolg waarvan bijvoorbeeld vijfentwintig medewerkers hun&#13;
baan verliezen. Deze overweging van de Hoge Raad, dat maatschappelijke overwegingen&#13;
van invloed zijn bij de waardering, kan men eveneens plaatsen in het perspectief van art.&#13;
3:185 lid 1 BW, waarin is gesteld dat bij de verdeling ook gelet moet worden op het algemeen&#13;
belang.&#13;
Het algemeen belang is er niet mee gebaat indien een onderneming in het kader van&#13;
een verdeling moet worden geliquideerd als gevolg van een te hoge waardering.26 Waardering van ondernemingsvermogen als geheel komt ook expliciet aan de orde bij&#13;
de uitkoopregeling van minderheidsaandeelhouders.27&#13;
In lid 5 van art. 2:92a en art. 2:201a BW staat: 'De Rechter stelt de prijs vast, die de&#13;
over te dragen aandelen op een door hem te bepalen dag hebben'.&#13;
Uit de wettekst volgt niet, dat de wetgever de rechter heeft willen binden aan een bepaalde&#13;
methode tot waardebepaling van ondernemingsvermogen. Voor rechters die niet&#13;
regelmatig een oordeel moeten geven over de waardering van ondernemingsvermogen,&#13;
geeft een dergelijke wetsbepaling als hiervoor genoemd weinig of geen houvast.28&#13;
Doordat de wetgever geen regels heeft gesteld, op welke wijze ondernemingsvermogen&#13;
moet worden gewaardeerd, is de Ondernemingskamer van het Gerechtshof te Amsterdam&#13;
zelf regels gaan formuleren bij de uitkoop van minderheidsaandeelhouders. De Ondernemingskamer&#13;
heeft onder meer geoordeeld dat bij de waardeberekening van aandelen niet&#13;
zonder meer kan worden uitgegaan van de intrinsieke waarde. Volgens het gerechtshof&#13;
moet bij de waardering van de aandelen acht worden geslagen op alle omstandigheden die&#13;
de waarde bepalen, zoals de balans, de winstvooruitzichten en de aard van de onderneming.&#13;
29&#13;
In zijn arrest van 3 mei 199030 heeft het Gerechtshof Amsterdam de waarde van de&#13;
aandelen berekend aan de hand van de discounted-cash-flow-methode.&#13;
Om de continuïteit van de onderneming te waarborgen, is deze waarderingsmethodiek&#13;
naar mijn mening een goed uitgangspunt.&#13;
De rechter die in het kader van de verdeling van een gemeenschap een vonnis moet&#13;
wijzen, waarin de onderneming aan een van de deelgenoten moet worden toegescheiden&#13;
en geleverd, kan voor de wijze van waardering richtlijnen vinden in de jurisprudentie van&#13;
de fiscale rechter, alsmede in de jurisprudentie van de ondernemingskamer.&#13;
De jurisprudentie van de ondernemingskamer inzake de uitkoopregeling heeft met&#13;
name zijn nut, aangezien ook de ondernemingskamer eerst de waarde van de gehele onderneming&#13;
berekent en pro rata parte de aandelen daaraan waardeert.31&#13;
Bij het vormen van zijn oordeel in het kader van de verdeling van een gemeenschap&#13;
dient de rechter wel rekening te blijven houden met de rechtssfeer, waarin de verdeling&#13;
zich afspeelt.32&#13;
WAARDERING EN HET ALGEMEEN BELANG&#13;
Art. 3:185 lid 1 BW geeft de rechter ook een aanknopingspunt voor de waardering van ondernemingsvermogen.&#13;
Art. 3:185 lid 1 BW luidt als volgt: 'Voor zover de deelgenoten en&#13;
zij wier medewerking vereist is, over een verdeling niet tot overeenstemming kunnen komen, gelast op vordering van de meest gerede partij de rechter de wijze van verdeling of&#13;
stelt hij zelf de verdeling vast, rekening houdende naar billijkheid, zowel met de belangen&#13;
van partijen als met het algemeen belang'.&#13;
Uit de navolgende casus volgt, dat de Rechtbank Arnhem33 bij de prijsbepaling van ondernemingsvermogen&#13;
daadwerkelijk rekening houdt met het algemeen belang.&#13;
Een agrarische ondernemer raakte in 1985 verwikkeld in een echtscheidingsprocedure.&#13;
Tot de huwelijksgoederengemeenschap behoorde een landbouwonderneming. Het is een&#13;
algemeen bekend gegeven, dat een landbouwonderneming slechts geëxploiteerd kan worden&#13;
indien er een redelijk eigen vermogen aanwezig is. Het rendement op het eigen vermogen&#13;
is veelal te verwaarlozen. Puur economisch gezien kan immers de vraag worden&#13;
gesteld of de agrarische ondernemer niet beter zijn vermogen kan storten bij de kassier&#13;
van de plaatselijke bank, aangezien het rendement op het eigen vermogen dan groter zal&#13;
zijn dan bij de exploitatie van de agrarische onderneming.&#13;
In het kader van de verdeling van de huwelijksgoederengemeenschap stelde de vrouw&#13;
zich op het standpunt dat het ondernemingsvermogen moest worden gewaardeerd tegen&#13;
de hoogst mogelijke waarde. In dit specifieke geval kwam dit neer op de directe opbrengstwaarde.&#13;
34&#13;
De man stelde zich op het standpunt dat het ondernemingsvermogen als geheel moest&#13;
worden gewaardeerd en dat bij de waardering van het ondernemingsvermogen uit moest&#13;
worden gegaan van een zodanige waarde, dat een lonende exploitatie nog juist tot de mogelijkheden&#13;
behoorde. De onderneming was voor de man de enige bron van inkomsten.&#13;
Om zijn argumenten te ondersteunen, had de man zijn accountant een opdracht gegeven&#13;
om cijfermatig aan te tonen wanneer de onderneming nog juist lonend te exploiteren viel.&#13;
De Rechtbank Arnhem heeft in de hiervoor genoemde casus in een tweetal, nog niet&#13;
gepubliceerde vonnissen, het navolgende overwogen: 'De partijen verschillen evenwel&#13;
van mening over de ter zake aan te leggen waarderingsmaatstaf: de zogenaamde agrarische&#13;
waarde (zoals de man stelt) of de waarde in het vrij economisch verkeer (zoals de&#13;
vrouw stelt).&#13;
Daarbij moet voorop worden gesteld, dat de rechter die de wijze van verdeling gelast&#13;
op de voet van artikel 185, lid 1 BW, welk artikel op grond van de hoofdregel van artikel&#13;
68a, lid 1 Overgangswet NBW onmiddellijke werking heeft, naar billijkheid rekening&#13;
houdt, niet alleen met de belangen van beide partijen, maar ook het met algemeen belang.&#13;
Uit de wetsgeschiedenis kan worden opgemaakt dat de continuïteit van de bedrijfsvoering&#13;
als een algemeen belang valt aan te merken'.&#13;
In zijn tweede vonnis heeft de rechtbank geoordeeld dat de man de financiering van de&#13;
onderneming tegen de waarde in het vrije economisch verkeer niet rond kreeg en dit een&#13;
reden is om op de voet art. 3:185 lid 1 BW, de waarde te stellen op de waarde die een lonende&#13;
exploitatie door de man mogelijk maakt en dat is volgens de rechtbank de agrarische&#13;
waarde. De rechtbank heeft in deze uitspraak een duidelijke verbinding gelegd&#13;
tussen de waardering en de financiering van de overbedelingsvordering. Uit dit vonnis&#13;
kan naar mijn mening worden afgeleid, dat de waardering van ondernemingsvermogen&#13;
mede afhankelijk is van inleencapaciteit van de ondernemer. De wijze van waardering en verdeling van het ondernemingsvermogen mag er niet toe leiden dat een in essentie gezond&#13;
bedrijf moet worden geliquideerd als gevolg van een te hoge prijs.&#13;
Het oordeel van de rechtbank in deze zaak is voor de praktijk van groot belang. De&#13;
rechtbank geeft mede op basis van de parlementaire geschiedenis indirect een objectief&#13;
meetinstrument, aan de hand waarvan de waarde van ondernemingsvermogen kan worden&#13;
vastgesteld. Het meetinstrument dat de rechtbank in dezen heeft gehanteerd, is de berekening&#13;
van de inleencapaciteit van de onderneming, rekening houdend met een redelijke ondernemingsvergoeding&#13;
voor de ondernemer.&#13;
Op basis van de uitgangspunten van het vonnis van de Rechtbank Arnhem, zal ik aan&#13;
de hand van een rekenvoorbeeld aangeven op welke wijze de inleencapaciteit voor een&#13;
landbouwonderneming kan worden berekend. Op basis van deze inleencapaciteit kan&#13;
worden vastgesteld welk bedrag de bedrijfsvoortzetter aan degene, die mede-gerechtigd&#13;
was in het ondernemingsvermogen, kan uitbetalen.&#13;
Alvorens de inleencapaciteit van een onderneming kan worden vastgesteld, dient eerst&#13;
het bruto overschot te worden berekend.&#13;
Omdat in de landbouw de jaarlijkse resultaten aanzienlijk kunnen wisselen, moet eerst&#13;
het gemiddelde bruto overschot worden berekend over een periode van een aantal jaren,&#13;
waarbij in een aflopende schaal aan ieder jaar een wegingsfactor is toegekend. Het bruto&#13;
overschot dient aangewend te worden om de jaarlijkse rente, aflossingen, vervangingsinvesteringen,&#13;
privé-uitgaven, gewenste besparingen, arbeidsongeschiktheidsverzekering en&#13;
belastingen te kunnen voldoen. De inleencapaciteit van de onderneming kan in dit voorbeeld&#13;
worden beïnvloed door het verhogen of verlagen van de bedragen die aangewend&#13;
worden voor vervangingsinvesteringen, privé-bestedingen en gewenste besparingen.&#13;
Wil een bedrijf in de agrarische sector überhaupt kunnen overleven, dan is het noodzakelijk&#13;
dat de ondernemer een buffervermogen opbouwt. Hiervoor zal jaarlijks een besparing&#13;
moeten worden getroffen. In dit model is uitgegaan van een gewenste extra besparing&#13;
van f5000,- per jaar.&#13;
Na op het bruto overschot voornoemde kostenposten in mindering te hebben gebracht,&#13;
resteert het bedrag dat beschikbaar is voor extra aflossingsverplichtingen. Wanneer de&#13;
kosten van de af te sluiten lening wordt gesteld op 7,5% rente en 6,5% voor aflossing, kan&#13;
in het onderhavige model maximaal een extra bedrag worden geleend van f 127 471,-.&#13;
Zulks is dan de waarde van de onderneming, uitgaande van de berekening van de inleencapaciteit.&#13;
De inleencapaciteit zal groter zijn wanneer de termijn van terugbetaling van de geldlening&#13;
langer duurt. De inleencapaciteit kan ook beïnvloed worden door de wijze waarop&#13;
het bruto overschot wordt berekend. Met andere woorden, er moet altijd kritisch gekeken&#13;
worden naar welke variabele moet worden ingevuld bij de berekening van de inleencapaciteit.&#13;
Onder bepaalde omstandigheden is het denkbaar dat de lening langzaam wordt afgelost&#13;
of in het geheel niet, aangezien bij de verdeling van een gemeenschap ook rekening&#13;
moet worden gehouden met de belangen van de andere deelgenoten. BEREKENING BRUTO OVERSCHOT&#13;
JAAR 1993 1992 1991 1990&#13;
Resultaat&#13;
Afschrijvingen&#13;
Rentelasten Bruto&#13;
overschot&#13;
Wegingsfactor&#13;
64.508&#13;
49.385&#13;
39.457&#13;
153.350 4&#13;
60.226&#13;
46.053&#13;
45.359&#13;
151.638&#13;
3&#13;
97.554&#13;
20.787&#13;
46.988&#13;
165.329&#13;
2&#13;
162.657&#13;
12.227&#13;
23.904&#13;
198.788 1&#13;
Gemiddeld&#13;
Afgerond&#13;
159.776&#13;
160.000&#13;
BEREKENING VAN DE VERWACHTE HUIDIGE LEENCAPACITEIT&#13;
CASHFLOW FISCAAL&#13;
Bruto overschot volgens berekening&#13;
Huidige betaalde rente Huidige&#13;
afschrijvingen Huidige aflossingen,&#13;
gesteld op Vervangingsinvesteringen,&#13;
gesteld op&#13;
160.000&#13;
-39.457&#13;
-34.000 -&#13;
15.000&#13;
160.000&#13;
-39.457 -&#13;
49.385&#13;
Extra rente (op saldo nieuwe lening) Extra&#13;
aflossingen (op saldo nieuwe lening)&#13;
71.543 0&#13;
0&#13;
71.158 0&#13;
0&#13;
Cashflow, resp. winst uit onderneming&#13;
Vermogensaftrek Investeringsaftrek&#13;
Winst voor toepassing zelfstandigenaftrek&#13;
Zelfstandigenaftrek Dotatie FOR Uitkering&#13;
AAW Premie AOV Uitkering AOV&#13;
Belastingvrije voet&#13;
71.543&#13;
0&#13;
-5.771 0&#13;
71.158 0&#13;
-2.700&#13;
68.458 -&#13;
6.635 -&#13;
7.850 0&#13;
-5.771 0&#13;
-5.925&#13;
Cashflow voor IB&#13;
Inkomstenbelasting&#13;
Privé-bestedingen&#13;
Gewenste besparingen&#13;
65.772 -&#13;
16.171 -&#13;
30.000 -&#13;
5.000&#13;
42.277&#13;
LEENCAPACITEIT 14.601 19.216 &#13;
PERSONENVENNOOTSCHAP EN VERDELING&#13;
De maatschap is een samenwerkingsvorm van twee of meerdere vennoten, waarbij de&#13;
vennoten zich verbinden iets in gemeenschap te brengen met het oogmerk om het daaruit&#13;
ontstane voordeel met elkaar te delen.35&#13;
Om de continuïteit van de onderneming te waarborgen, zijn in veel overeenkomsten&#13;
van personenvennootschappen voortzettingsbedingen opgenomen voor het geval een van&#13;
de vennoten wenst uit te treden of komt te overlijden.36&#13;
VOORTZETTINGSBEDINGEN&#13;
Voortzettingsbedingen zijn bepalingen, waarbij het recht en soms de verplichting in het&#13;
leven wordt geroepen de personenvennootschap voort te zetten.37&#13;
Een voortzettingsbeding kan inhouden, dat de overblijvende vennoten de vennootschap&#13;
voortzetten. Ook kan in een voortzettingsbeding zijn bepaald, dat de uittredende vennoot&#13;
een ander in zijn plaats kan doen stellen.38 Het is echter sterk aan te bevelen dat de vennoten&#13;
die niet uittreden een vetorecht hebben om de door de uit te treden vennoot voorgedragen&#13;
nieuwe vennoot al dan niet te accepteren.39&#13;
Voortzettingsbedingen zijn van verbintenisrechtelijke aard en erop gericht dat wanneer&#13;
een vennoot uittreedt, de continuïteit van de onderneming niet in gevaar komt. Om de&#13;
continuïteit van de bedrijfsvoering te waarborgen, is het van belang dat door het uittreden&#13;
van een vennoot uit de personenvennootschap het ondernemingsvermogen in stand blijft.&#13;
Het gehele vennootschappelijke vermogen moet in het algemeen voor de voortzettende&#13;
vennoten beschikbaar blijven.&#13;
Om de continuïteit van de onderneming te waarborgen, zal in de overeenkomst van&#13;
personenvennootschap ook een aantal vermogensbedingen moeten worden opgenomen.&#13;
De navolgende vermogensbedingen worden onderscheiden:&#13;
1. verblijvingsbeding;&#13;
2. verblijvingsoptie;&#13;
3. overnemingsbeding.&#13;
Een verblijvingsbeding houdt in, dat de vennoot die de onderneming voortzet, de goederen&#13;
die behoren tot het vennootschappelijk gemeenschapsvermogen, verkrijgt. Tot 1 januari&#13;
1992 werkte een verblijvingsbeding automatisch, van rechtswege vond de verdeling&#13;
van de goederen plaats. Sinds de invoering van het NBW is op basis van art. 3:186 lid 3&#13;
levering noodzakelijk.40 Uit de rechtspraak van de Hoge Raad volgt, dat voor de invoering van het NBW het&#13;
verblijvingsbeding uit fiscaalrechtelijk oogpunt vervelende consequenties heeft bij het&#13;
overlijden van een vennoot, namelijk het laag bijzondere tarief ex art. 15, lid 1 wet IB,&#13;
juncto art. 57 wet IB is niet van toepassing.41&#13;
Voor toepassing van het laag bijzonder tarief was het noodzakelijk dat het aandeel in&#13;
de gemeenschapsgoederen eerst deel uit zou maken van de nalatenschap van de overleden&#13;
vennoot.42 Voor de vennoten die de onderneming wilden voortzetten, was het van belang&#13;
dat zij er verzekerd van moesten zijn, dat de goederen die tot het gemeenschapsvermogen&#13;
behoorden, ook daadwerkelijk aan hen zouden verblijven.&#13;
Wanneer het aandeel in de gemeenschapsgoederen eerst tot de nalatenschap van de erflater&#13;
gaat behoren, bestaat er een risico dat de erfgenamen niet hun medewerking zullen&#13;
verlenen aan de effectuering van het verblijvingsbeding, namelijk levering van het aandeel&#13;
in de gemeenschapsgoederen.&#13;
Om tegemoet te komen aan zowel de wensen van de erfgenamen om slechts conform&#13;
het bijzondere lage tarief te behoeven af te rekenen, en de wens van de vennoten om het&#13;
aandeel van de overleden vennoot in de gemeenschapsgoederen te verkrijgen, is het verblijvingsbeding&#13;
met vertraagde werking ontwikkeld. Kort gezegd komt dit erop neer, dat&#13;
de vennoten overeenkomen dat de goederen die tot het gemeenschapsvermogen behoren,&#13;
bij overlijden van een vennoot aan de voortzettende vennoten zullen verblijven, niet op&#13;
het moment van overlijden van de vennoot, maar op een tijdstip, gelegen na het overlijden&#13;
van de vennoot. Verbintenisrechtelijk kan het verblijvingsbeding met vertraagde werking&#13;
worden gekwalificeerd als een overeenkomst onder voorwaarden van overlijden en tijdsbepaling,&#13;
namelijk dat het aandeel in de gemeenschapsgoederen verblijft aan de voortzettende&#13;
vennoten, gelegen na het tijdstip van overlijden.43&#13;
Wanneer het verblijvingsbeding met vertraagde werking louter en alleen is overeengekomen&#13;
om een fiscaalrechtelijk voordeel te behalen, kan de vraag worden gesteld of het&#13;
leerstuk van Fraus Legis niet moet worden toegepast om het gecreëerde belastingvoordeel&#13;
te ontnemen. De Hoge Raad heeft in zijn arrest van 10 mei 1989, BNB 1989/234 geoordeeld,&#13;
dat het verblijvingsbeding met vertraagde werking niet in strijd is met de goede zeden&#13;
en tevens niet kan worden aangemerkt als een schijnhandeling.&#13;
De invoering van het NBW heeft voor het verblijvingsbeding tot gevolg gehad, dat het&#13;
aandeel van de uittredende vennoot in het gemeenschapsvermogen niet automatisch verbleef&#13;
aan de voortzettende vennoten. Uit art. 3:186, juncto 3:84 BW volgt, dat voor de&#13;
overgang van een aandeel in de gemeenschapsgoederen levering noodzakelijk is.&#13;
In civielrechtelijke zin zit de zwakke schakel in de onzekerheid of de erfgenamen hun&#13;
medewerking al dan niet aan de levering willen of kunnen geven. Op grond van de saisineregel44&#13;
treden de erfgenamen van rechtswege in de rechten en de plichten van de erflater.&#13;
Met andere woorden, wanneer de erflater met de vennoten is overeengekomen dat zijn&#13;
aandeel in het gemeenschapsvermogen zal verblijven aan de overige vennoten, dan zijn de erfgenamen aan deze obligatoire verplichting gebonden.45 In het geval de erfgenamen&#13;
niet aan de levering van het aandeel in het gemeenschapsvermogen wensen mede te werken,&#13;
kunnen de vennoten de rechtbank verzoeken om datgene te mogen doen namens de&#13;
weigerachtige erfgenaam, wat noodzakelijk is om het aandeel in het gemeenschapsvermogen&#13;
aan hen zelf te leveren.46&#13;
Naar mijn mening is het enige wezenlijk risico dat de voortzettende vennoten lopen,&#13;
een mogelijk faillissement van een der erfgenamen, als gevolg waarvan de gefailleerde&#13;
erfgenaam niet meer zonder medewerking van de curator rechtsgeldig zijn aandeel in het&#13;
gemeenschapsvermogen kan leveren. De curator handelt naar mijn mening in strijd met&#13;
de redelijkheid en billijkheid wanneer hij geen uitvoering geeft aan het verblijvingsbeding.&#13;
Veelal zal de curator uit pragmatische overwegingen het aandeel in het gemeenschapsvermogen&#13;
aan de voortzettende vennoten overdragen, een willekeurige derde zal in&#13;
het algemeen niet geïnteresseerd zijn in het aandeel in het gemeenschaps vermogen.&#13;
Om de zwakke schakel uit de leveringsketen te halen, is bedacht het verblijvingsbeding&#13;
onder de opschortende voorwaarde van overlijden en onder de opschortende voorwaarde&#13;
dat de levering na enige tijd na het overlijden zal plaatsvinden.&#13;
De Vereniging voor Belastingwetenschappen stuitte bij de bestudering van het verblijvingsbeding&#13;
nieuwe stijl, zoals hiervoor genoemd, op art. 3:85 lid 2 BW.&#13;
Volgens art. 3:85 lid 2 BW gaat de eigendom van een goed - indien dit goed onder&#13;
tijdsbepaling wordt geleverd - direct over naar de blooteigenaar, echter onder gelijktijdige&#13;
vestiging van het recht van vruchtgebruik voor de gestelde tijd ten behoeve van de erfgenamen.&#13;
47&#13;
Een gevolg van het verblijvingsbeding met vertraagde werking nieuwe stijl, is volgens&#13;
de Vereniging van Belastingwetenschappen, dat de erfgenamen niet het eigendom van het&#13;
aandeel in het gemeenschapsvermogen verwerven. Een consequentie van deze gedachtengang&#13;
is, dat art. 15 lid 1 wet IB, juncto art. 57a wet IB niet van toepassing is. Met andere&#13;
woorden, de civielrechtelijke aspecten van het verblijvingsbeding met vertraagde werking&#13;
nieuwe stijl heeft een fiscaalrechtelijk nadelig gevolg.&#13;
De Vereniging voor de Belastingwetenschappen heeft aan de staatssecretaris van Financiën&#13;
de vraag voorgelegd, of hij eveneens de mening van de Vereniging deelt, dat na&#13;
de invoering van het NBW het verblijvingsbeding met vertraagde werking nieuwe stijl bij&#13;
overlijden met zich medebrengt, dat het hoge bijzondere tarief van 45% van toepassing is&#13;
in plaats van het lagere bijzondere tarief. De staatssecretaris van Financiën deelt de visie&#13;
van de hiervoor genoemde Vereniging niet en naar mijn mening terecht. Een denkfout die&#13;
wellicht is gemaakt, is dat verdeling, levering en overdracht als synonieme begrippen&#13;
worden gebruikt. Overdracht en levering zijn geen synoniemen van elkaar. Overdracht&#13;
duidt op het rechtsgevolg en levering is de handeling die noodzakelijk is voor een rechtsgeldige&#13;
overdracht. Voor een rechtsgeldige overdracht is eveneens noodzakelijk, een geldige&#13;
titel, beschikkingsbevoegdheid en goederenrechtelijke overeenkomst.48&#13;
In art. 3:186 lid 1 BW is gesteld, het woord 'overgang' en niet het woord 'overdracht'.&#13;
Zijn de begrippen 'overgang' en 'overdracht' synoniem van elkaar? Wil van een rechtsgeldige overdracht sprake zijn, dan is eveneens een geldige titel nodig.&#13;
Uit art. 3:186 lid 1 volgt, dat iemand die in het kader van een verdeling een goed verkrijgt,&#13;
het goed houdt onder dezelfde titel als degene van wie hij het goed toegescheiden&#13;
krijgt.49 Bij overdracht is sprake van een nieuwe titel en bij verdeling niet.&#13;
Overdracht en overgang zijn derhalve geen synonieme begrippen van elkaar.&#13;
Art. 3:186 lid 1 BW heeft naar mijn mening alleen betrekking op de bepalingen van leveringen&#13;
uit Boek 3. Het stellen van een leveringsvereiste betekent volgens Van der&#13;
Ploeg, dat de toedeling derhalve niet een overdracht is.50 Met ander woorden, bij verdeling&#13;
van een gemeenschapsvermogen na overlijden en na het verstrijken van enige tijd is&#13;
art. 3:85 niet van toepassing.&#13;
De verdeling van een gemeenschap is geregeld in Boek 3 titel 7, de bepalingen van de&#13;
verdeling vormen een lex specialis ten opzichte van art. 3:84 BW. Verdeling is derhalve&#13;
niet een synoniem voor overdracht en omgekeerd.&#13;
Wil een verdeling een goederenrechtelijk effect hebben, dan is een levering noodzakelijk.&#13;
In de notitie Directie Wetgeving Directe Belastingen is gesteld dat een verblijvingsbeding&#13;
dat niet de clausule van vertraagde werking heeft, alsmede een verblijvingsbeding&#13;
onder de opschortende voorwaarde van overlijden en onder de opschortende tijdsbepaling,&#13;
tot gevolg heeft dat het laag bijzondere tarief van toepassing is. Indien een verblijvingsbeding&#13;
inhoudt, dat onder de opschortende voorwaarde van overlijden wordt&#13;
geleverd, heeft dit tot gevolg dat het aandeel in het gemeenschapsvermogen geen deel uit&#13;
gaat maken van de nalatenschap van de erflater, met het gevolg dat art. 15 IB, juncto art.&#13;
57a IB niet van toepassing is.51&#13;
Bij verblijvingsoptie heeft de vennoot die de onderneming voortzet, de keuze of hij al&#13;
dan niet de goederen die behoren tot het vennootschappelijk vermogen wenst te zien toegescheiden&#13;
en geleverd. Bij een verblijvingsoptie is art. 15, lid 1 IB, juncto art. 57a IB&#13;
van toepassing.&#13;
Van onder 1 en 2 genoemde voortzettingsbedingen kan alleen sprake zijn, wanneer de&#13;
gerechtigdheid tot de goederen aan de vennoten gezamenlijk toebehoort.&#13;
Voortzettingsbepalingen hebben naar mijn mening een waardedrukkend effect op de&#13;
waardering van het vennootschappelijk vermogen. Het waardedrukkend effect wordt veroorzaakt&#13;
door de niet vrije overdraagbaarheid van het vermogensbestanddeel.&#13;
De vennoot die met een andere vennoot een voortzettingsbeding is overeengekomen,&#13;
waarbij de voortzettende vennoot het 'ondernemingsvermogen' krijgt toegescheiden en&#13;
geleverd, is aan deze contractuele verplichting gebonden. Wanneer de uittredende vennoot&#13;
of zijn erfgenamen in strijd met het voortzettingsbeding handelen, ontstaat er schadeplichtigheid&#13;
aan de zijde van degene die de contractuele verplichting schendt.&#13;
Het is sterk aan te bevelen om in de overeenkomst van personenvennootschap aan te&#13;
geven op welke wijze de waarde van het ondernemingsvermogen moet worden berekend.&#13;
Hiermee wordt voorkomen dat bij het einde van de personenvennootschap een discussie&#13;
ontstaat over de wijze van waarderen. Ook de Hoge Raad gaat er in zijn arrest van 3 mei 196852 vanuit dat voor de waardebepaling van het ondernemingsvermogen uitgegaan&#13;
moet worden van hetgeen de vennoten bij de overeenkomst van personenvennootschap&#13;
hebben bepaald. De Hoge Raad heeft in dit arrest overwogen: 'Voor de berekening van de&#13;
waarde der vennootschapsaandelen is primair van belang, hetgeen de overeenkomst daarover&#13;
bepaalt. Bij gebreke van de desbetreffende afspraken zal de waarde der fracties dienen&#13;
te worden bepaald aan de hand van de balans, waarbij rekening gehouden zal moeten&#13;
worden met inbreng, eventuele creditering ter zake daarvan, winst- en verliesregeling en&#13;
latere kapitaalstortingen'.&#13;
Wanneer in de overeenkomst van maatschap niets is geregeld over de waardering van&#13;
ondernemingsvermogen, dan zal de overeenkomst van maatschap conform art. 6:248 BW&#13;
moeten worden aangevuld.53&#13;
Bij het aanvullen van de overeenkomst op grond van artikel 6:248 lid 1 moet gekeken&#13;
worden naar de aard van de overeenkomst, de wet, gewoonte of de eisen van redelijkheid&#13;
en billijkheid.&#13;
Door van buiten komende oorzaken kunnen in bedrijfseconomisch opzicht grote veranderingen&#13;
optreden bij de verdeling en waardering. In 1984 werd van overheidswege de&#13;
beschikking superheffing ingevoerd. Op basis van deze beschikking mocht een melkveehouder&#13;
slechts een beperkte hoeveelheid melk produceren conform het aan hem of haar&#13;
toegewezen quotum. Door het toewijzen van melkquotum is de winstgevendheid van de&#13;
onderneming van de melkveehouder niet toegenomen. Desondanks vertegenwoordigt&#13;
melkquotum een zeer aanzienlijke waarde.&#13;
In de hierna te bespreken casus, heeft een vader met zijn zoon een overeenkomst van&#13;
maatschap gesloten in 1980. Van melkquotum was op dat moment niets bekend. In 1985&#13;
werd de overeenkomst van maatschap tussen de vader en de zoon ontbonden, waarbij de&#13;
zoon het maatschapsaandeel van de vader overnam. In het kader van deze overname hadden&#13;
de vader en de zoon geen waarde toegekend aan het melkquotum. De inspecteur der&#13;
inkomstenbelasting was de mening toegedaan, dat conform de resolutie van de staatssecretaris&#13;
van Financiën van 7 april 198654, de stakingswinst van de stakende vennoot&#13;
moest worden verhoogd met de helft van de waarde van het melkquotum. Belanghebbende,&#13;
in casu de vader, deelde de visie van de inspecteur niet en ging in beroep.&#13;
Vast stond dat in de overeenkomst van maatschap niets was geregeld over de toescheiding&#13;
en de waardering van melkquotum. Een feit was, dat de vennoten het melkquotum&#13;
dienstbaar hadden gemaakt aan de 'maatschap'. Het melkquotum behoorde in de onderhavige&#13;
casus derhalve toe aan het maatschapsvermogen. De aard van de overeenkomst van&#13;
maatschap verzet zich er tegen, dat een individuele vennoot, zonder instemming van de&#13;
overige vennoten, beschikt over zijn aandeel in een gemeenschapsgoed of zijn aandeel in&#13;
het gemeenschapsvermogen. De Hoge Raad heeft aan de gebonden gemeenschap het gevolg&#13;
verbonden, dat de vader van een willekeurige derde geen vergoeding kon verkrijgen&#13;
voor zijn aandeel in het melkquotum.55 De Hoge Raad overwoog als volgt: 'Door het Hof&#13;
aan zijn beslissing ten grondslag gelegde motivering is niet begrijpelijk in het licht van&#13;
Hofs oordeel in overweging 5.1 van zijn uitspraak, dat de aanspraak op het quotum, op 1 april 1984 ontstaan, is verbonden aan het op dat moment in de vorm van een maatschap&#13;
gedreven agrarisch bedrijf. Dit brengt immers met zich mee, dat belanghebbende niet in&#13;
staat was een vergoeding voor het quotum van een derde te bedingen nu belanghebbendes&#13;
zoon op grond van de maatschapsakte het recht had zich het aandeel van de belanghebbende&#13;
in de maatschap te doen toescheiden en de onroerende zaken over te nemen'.&#13;
Dat de Hoge Raad oordeelt, dat de belanghebbende van een derde niet een vergoeding&#13;
kan verkrijgen voor het melkquotum, zegt op zichzelf nog niets over de vraag of belanghebbende&#13;
niets van zijn zoon kan vorderen voor de waarde van het melkquotum. De relatie&#13;
tussen deelgenoten wordt beheerst door de redelijkheid en billijkheid.56 De redelijkheid,&#13;
alsmede het gebruik brengen in de landbouw met zich mede, dat het melkquotum&#13;
aan de bedrijfsvoortzettende vennoot moet worden toegescheiden en geleverd. Op dezelfde&#13;
grond moet dan eveneens geoordeeld worden of de zoon aan de belanghebbende een&#13;
vergoeding moet betalen indien hieromtrent in de overeenkomst van maatschap niets is&#13;
gesteld. Aan dit civielrechtelijke aspect van de zaak is niet gedacht. Wanneer de financiële&#13;
positie van de bedrijfsovernemer voldoende sterk is, is het ook redelijk dat hij voor het&#13;
melkquotum een vergoeding betaalt. In het geval de financiële positie van de bedrijfsovernemer&#13;
onvoldoende is om enige vergoeding te betalen voor het melkquotum,&#13;
kan de redelijkheid of het gebruik met zich medebrengen dat een vergoeding moet worden&#13;
betaald op het moment dat'de voortzettende ondernemer de onderneming alsnog liquideert.&#13;
De Hoge Raad heeft in zijn arrest van 15 september 1993 de zaak verwezen naar het&#13;
Gerechtshof Arnhem. Het Gerechtshof Arnhem heeft in zijn eindvonnis van 1 juli 1994,&#13;
nummer 93.2118 ook geen overweging besteed aan de vraag of in de onderlinge verhouding&#13;
tussen de vennoten een vergoeding verschuldigd was op basis van de redelijkheid.57&#13;
De zaak had voor belanghebbende de andere kant kunnen uitrollen indien gesteld zou&#13;
zijn, dat op basis van de redelijkheid en billijkheid de zoon aan de vader een vergoeding&#13;
verschuldigd was.&#13;
WAARDERING EN MAATSCHAPPELIJK BELANG&#13;
Niet alleen de persoonlijke belangen van deelgenoten spelen een rol bij de verdeling en&#13;
waardering van ondernemingsvermogen, maar eveneens het maatschappelijk belang.&#13;
Een broer en twee zusters zijn in 1966 met elkaar een overeenkomst van vennootschap&#13;
onder firma aangegaan. In de overeenkomst van vennootschap onder firma was een voortzettingsbeding&#13;
opgenomen, wat er op neerkwam dat wanneer een vennoot kwam te overlijden,&#13;
de overige vennoten het vennootschapsaandeel van de overleden vennoot konden&#13;
overnemen tegen de waarde bij voortgezet agrarisch gebruik.&#13;
De waarde bij voortgezet agrarisch gebruik is een aanmerkelijk lagere waarde dan de&#13;
waarde van de landbouwonderneming indien het bedrijf geliquideerd wordt. Een van de vennoten kwam in 1985 te overlijden. Voor de aangifte voor het recht van&#13;
successie werd voor de waardeberekening van het maatschapsaandeel van de overleden&#13;
vennoot uitgegaan van de waarde bij voortgezet agrarisch gebruik. De inspecteur der Registratie&#13;
en Successie kon zich met deze wijze van waardering niet verenigen en werd&#13;
door het Gerechtshof te 's-Hertogenbosch in het gelijk gesteld.58 De strekking van het arrest&#13;
van het Gerechtshof was, dat de rentabiliteit van de onderneming geen factor is, waarmee&#13;
rekening moet worden gehouden bij de vaststelling van de waarde van de&#13;
bestanddelen van het ondernemingsvermogen. Het Gerechtshof overwoog onder meer:&#13;
'De waarde in het economische verkeer van de litigieuze vermogensbestanddelen, als bedoeld&#13;
in artikel 21, eerste lid van de wet, dient te worden bepaald met behulp van objectieve&#13;
maatstaven in die zin, dat daarbij geen rekening wordt gehouden met de bestemming&#13;
die de verkrijgers aan deze zaken wensen te geven of in feite hebben gegeven. De omstandigheid&#13;
dat belanghebbenden de onrendabele onderneming, waarin bedoelde vermogensbestanddelen&#13;
worden gebruikt, wensen voort te zetten, berust naar 's Hofs oordeel op&#13;
subjectieve overwegingen en is voor de waardering niet relevant. Uit het bovenstaande&#13;
volgt dat de rentabiliteit van voornoemde onderneming geen factor is, waarmee rekening&#13;
moet worden gehouden bij de vaststelling van de waarde van de bestanddelen van het ondernemingsvermogen'&#13;
.&#13;
Wat opvalt in deze uitspraak is, dat het Hof geen rekening wenste te houden met het&#13;
voortzettingsbeding, dat de vennoten in 1966 met elkaar op zakelijke gronden waren&#13;
overeengekomen, waarbij de voortzettende vennoten het vennootschapsaandeel van de&#13;
stakende vennoot konden overnemen tegen de waarde bij voortgezet agrarisch gebruik.&#13;
Het standpunt van het Hof kwam niet overeen met het arrest van de Hoge Raad, 3 mei&#13;
1968.59, waarbij is bepaald dat bij de waardebepaling van het maatschapsaandeel moet&#13;
worden uitgegaan van hetgeen in de overeenkomst van maatschap is bepaald. Tegen de&#13;
uitspraak van het Gerechtshof 's-Hertogenbosch is cassatie aangetekend. In cassatie oordeelde&#13;
de Hoge Raad60, dat de voortzettende vennoten het vennootschapsaandeel van de&#13;
uittredende vennoot hebben verkregen krachtens de overeenkomst van vennootschap onder&#13;
firma en dat voor het bepaalde in art. 11 van de Successiewet 1956 met het voortzettingsbeding,&#13;
voor de waarde die ingevolge de Successiewet aan de verkrijging moet&#13;
worden toegekend, integraal rekening moet worden gehouden.61&#13;
Nadat de zaak door de Hoge Raad naar het Gerechtshof 's-Gravenhage was verwezen,&#13;
heeft het Gerechtshof geoordeeld, dat de onderneming niet op basis van de intrinsieke&#13;
waarde moest worden gewaardeerd, maar op basis van de going-concern-waarde, die in&#13;
dit geval aanzienlijk lager lag.62 Interessant in deze uitspraak is mede de overweging van&#13;
het Gerechtshof, dat het maatschappelijk ongewenst is indien de voortzettende vennoten&#13;
bij een te hoge prijsbepaling (waardering) zouden worden gedwongen tot liquidatie. Deze uitspraak is onder meer van belang, dat voor de berekening van het successierecht&#13;
bij de waardebepaling van het ondernemingsvermogen uitgegaan moet worden van&#13;
de waarderingsmethodiek die vennoten op zakelijk grondslag bij het sluiten van de overeenkomst&#13;
van maatschap met elkaar zijn overeengekomen. Daarnaast dient bij de waardebepaling&#13;
van het ondernemingsvermogen rekening te worden gehouden met de&#13;
maatschappelijke gevolgen. In het geval in de overeenkomst van maatschap niets is geregeld&#13;
over de wijze van waardering van het ondernemingsvermogen bij de verdeling, zullen&#13;
de redelijkheid en billijkheid de leidraad vormen voor de waardering.63 De&#13;
redelijkheid en billijkheid zullen zich er in het algemeen tegen verzetten indien een deelgenoot&#13;
als gevolg van een te hoge waardering de onderneming moet staken en hij als gevolg&#13;
van deze staking zijn bron van inkomsten verliest.&#13;
Het Gerechtshof vindt het maatschappelijk ongewenst indien belanghebbenden als gevolg&#13;
van een te hoge waardering zouden worden gedwongen tot liquidatie.64 Het standpunt&#13;
van het Gerechtshof onderschrijf ik.&#13;
CONCLUSIE&#13;
Het maatschappelijk belang kan naar mijn mening gelijk gesteld worden met het algemene&#13;
belang, zoals vermeld in art. 3:185, lid 1 BW. Aangezien uit de parlementaire geschiedenis&#13;
van Boek 3 BW volgt, dat verdeling niet mag leiden tot liquidatie van een onderneming,&#13;
zal zowel de civiele, als fiscale rechter in principe bij de waardering van het&#13;
ondernemingsvermogen van een zodanige waarde moeten uitgaan, dat een lonende exploitatie&#13;
nog tot de mogelijkheden behoort. Waardering en verdeling blijft maatwerk,&#13;
waarbij de belangen van de betrokkenen en het algemeen belang zorgvuldig tegen elkaar&#13;
moeten worden afgewogen.&#13;
In het vonnis van de Rechtbank Arnhem en in het arrest van het Gerechtshof 's-Gravenhage&#13;
is voor het vraagstuk van de waardering van ondernemingsvermogen in het kader&#13;
van de verdeling een duidelijke richtlijn te vinden. De richtlijn is dat een verdeling in&#13;
principe niet mag leiden tot liquidatie van de onderneming.</content><legacyfootnotes>1. R. Sman, Met waardering 1992.&#13;
2. MJ.A. van Mourik, De onderneming en het Nieuw huwelijksvermogensrecht, Diss. 1970, blz. 50;&#13;
Van&#13;
Mourik verstaat onder onderneming, het duurzame streven, gericht op het behalen van&#13;
vermogensrechte&#13;
lijk voordeel met behulp van op elkaar afgestemde dienstbaarheden.&#13;
P. van Schilfgaarde, Van de B.V. en de N.V., negende druk blz. 20. Van Schilfgaarde ziet een&#13;
onderneming als een organisatorisch verband, gericht op duurzame deelneming aan het economische&#13;
verkeer.&#13;
3. R. Sman, Met waardering, blz. 47 tot en met 51.&#13;
4. R. Sman, TAP, blz. 26.&#13;
5. Zie Asser - De Ruiter - Moltmaker 1992, blz. 204. Zie Pitlo/Van der Burght, Rood - de Boer, Personenen&#13;
Familierecht 1993, blz. 183.&#13;
Zie CA. Kraan, 1993, Het nieuwe huwelijksvermogensrecht, blz 17. Zie M.J.A. van Mourik, Huwelijk en&#13;
vermogensrecht, zevende druk, blz. 68.&#13;
6. NJ 1962/48.&#13;
7. Zie A.L. Mohr, van maatschap, vennootschap onder firma en commanditaire vennootschap, vierde druk,&#13;
blz. 44, anders M.J.A. van Mourik, De personenvennootschap, vierde druk 1993, blz. 116, E.A.A. Luijten,&#13;
Huwelijksgoederen- en erfrecht, eerste gedeelte, elfde druk 1994, blz. 96 en 97.&#13;
8. NJ 1968/267.&#13;
9. Zie art. 1:99 BW.&#13;
10. Zie Hoge Raad, 20 december 1946, NJ 1947/59, zie Hoge Raad, 9 mei 1952, NJ 1953/563, zie Hoge&#13;
Raad, 27 november 1981, NJ 1982/503, zie Hoge Raad, 12 juni 1987, NJ 1988/150, zie 3:166 BW, zie Pitlo/&#13;
Van der Burght, Rood-de Boer, Personen- en Familierecht 1992, blz. 224, W.M. Kleyn, de Boedel&#13;
scheiding, diss. 1969, blz. 156 tot en met 207, M.J.A. van Mourik, Handboek voor het Nederlands&#13;
Vermogensrecht bij echtscheiding, 1983, blz. 169 en 170, Asser - De Ruiter - Moltmaker 1992, nr. 359,&#13;
W.M. Kleyn, Plus loyaliste que la loi, blz. 99 tot en met 107, bundel Een kapitein, twee schepen.&#13;
11. Zie art. 1:101 BW.&#13;
12. ZieM.J.A. van Mourik, Huwelijk en vermogensrecht, zevende druk 1994, blz. 196.&#13;
13. Zie Pitlo/Van der Burght, Rood - de Boer, Personen- en familierecht, negende druk, blz. 246. Zie art.&#13;
3:166 BW.&#13;
14. Gehanteerde waarderingsmethodieken zijn: de intrinsieke waarde, de beurswaarde, de directe opbrengstwaarde,&#13;
de rendementswaarde, de rentabiliteitswaarde en de discounted-cash-flow-methode. Zie R. Sman,&#13;
TAP blz. 81 tot en met 110. Zie E. Aardema, Waardering van incourante aandelen voor de belastingheffing,&#13;
tweede druk. Zie L. Traas, De waardebepaling van de te verhandelen bedrijven of bedrijfsonderdelen,&#13;
De Naamloze Vennootschap, februari 1984, blz. 20 tot en met 26. Zie L. Traas, Waardebepaling van&#13;
ondernemingen volgens de tweetrapsmethode. Zie tijdschrift Financieel Management 1989, nummer 4, L.&#13;
Traas, financieringsverhoudingen en de waardebepalingen van ondernemingen. Zie tijdschrift Financieel&#13;
Management 1989, nummer 5, L.G.W. Lammers en R.M. Pit, Een nieuwe kijk op waardebepaling van ondernemingen&#13;
bij overnames. Zie tijdschrift Financieel Management 1991, nummer 6, P. van der Zanden,&#13;
Waardering van boerenbedrijven in het kader van de doorschuifproblematiek, ofwel zijn de Nederlandse&#13;
boeren gek geworden? uitgave VLB 1991, R.T.E. van Dijk, Waardebepaling bij geruisloze inbreng, Accountant-&#13;
adviseur, juli/augustus 1993, W.G.M. Halterman, Waarderingsmethoden vragen om zorgvuldige&#13;
hantering, Accountant-adviseur, mei 1993, A.B. Dorsman, J. van der Hilst, Waardebepaling, De accountant,&#13;
februari 1993.&#13;
15. Zie M.J.A. van Mourik, Handboek voor het Nederlands vermogensrecht bij echtscheiding 1983, blz. 169.&#13;
Zie Pitlo/Van der Burght, Erfrecht 1991, blz. 379. Zie Asser-Meijer-Van der Ploeg, Erfrecht 1984, num&#13;
mer 411. Zie serie Recht en Praktijk, Bedrijfsopvolging in de landbouw, nummer 2, vierde druk 1989, blz.&#13;
224 en 225.&#13;
16. NJ 1967/44.&#13;
17. Zie Pitlo/Van der Burght, Erfrecht 1991, blz. 379.&#13;
18. Zie Hoge Raad, 20 juni 1975, NJ 1976/414. Zie Hoge Raad, 26 maart 1965, NJ 1966/328.&#13;
19. Zie art. 3:166 lid 3.&#13;
20. Mr. P.H.F. Remie, Agrarische waarde bij echtscheiding geaccepteerd, Bulletin Land- en Tuinbouw, april&#13;
1994, nr. 2.&#13;
21. Zie W. Breemhaar, Boedelscheiding en bedrijfsopvolging, blz. 25 tot 36, bundel Samen leven en samen&#13;
werken 1983. Zie TJ. Mellema - Kranenbrug, Bedrijfsopvolging en Boek 4, blz. 229 tot en met 243,&#13;
Kleyn-bundel 1992. Zie TJ. Mellema - Kranenbrug (de legitime portie) diss. 1988, blz. 117.&#13;
22. Zie L. Traas, De waardebepaling van de te verhandelen bedrijven of bedrijfsonderdelen, De naamloze&#13;
vennootschap februari 1984. Zie L. Traas, Waardebepaling van ondernemingen volgens de tweetrapsmethode,&#13;
Tijdschrift Financieel Management 1989, nummer 4. Zie L. Traas, Financieringsverhoudingen en&#13;
waardebepalingen van ondernemingen, Tijdschrift Financieel Management 1989, nummer 5. Zie L.G.W.&#13;
Lammers en R.M. Pit, Een nieuwe kijk op waardebepaling van ondernemingen bij overname, Tijdschrift&#13;
Financieel Management 1991, nummer 6. Zie P. van der Zanden, Waardering van boerenbedrijven in het&#13;
kader van de doorschuifproblematiek, of wel zijn de Nederlandse boeren gek geworden? uitgave VLB&#13;
1991.&#13;
23. Zie art. 679 Wetboek van Burgerlijke Rechtsvordering.&#13;
24. Zie de Nederlandse Successiewetgeving: civiel- en fiscaalrechtelijke beschouwingen over de verkrijging&#13;
door erfrecht en schenking, H. Schuttevaer 1992, blz. 256 en 257. Zie R.T.G. Verstraaten, De Nederlandse&#13;
Successiebelasting, vierde druk, blz. 203.&#13;
25. Zie Hoge Raad, 11 januari 1950, Belastingbeschouwingen nr. 8801: 'Een waardebepaling van aandelen&#13;
mag niet uitsluitend worden gebaseerd op het vermogen van de vennootschap, indien niet een gerede kans&#13;
aanwezig is, dat het in de vennootschap aangewende vermogen in doorsnee een behoorlijk rendement zal&#13;
opleveren'. Zie Hoge Raad, 28 oktober 1953, BNB 1953/299: 'Evenzo mag slechts een waardering naar&#13;
liquidatiewaarde plaatsvinden indien de liquidatie van de vennootschap is te verwachten'. Zie Hoge Raad,&#13;
24 april 1929, Belastingbeschouwingen 4503: 'Voorts moet bij een schatting gelet worden op alle omstan&#13;
digheden, die van invloed kunnen zijn en die de waarde beneden de nominale waarde kunnen doen dalen&#13;
of daarboven kunnen doen uitstijgen'.&#13;
26. Zie Parlementaire geschiedenis van het Nieuw Burgerlijk Wetboek, Boek 3, blz. 584.&#13;
27. Zie art. 2:92A BW. Zie art. 2:201A BW.&#13;
28. Naar mijn mening is het de taak van de wetgevende macht om aan te geven welke rechtsregels moeten&#13;
worden nageleefd. Scherpe normen en duidelijke definities leiden naar mijn mening tot duidelijke uitspra&#13;
ken. Zie J.M. Barendrecht, Recht als model van rechtvaardigheid, diss. 1992, blz. 66 tot en met 74.&#13;
29. Zie Gerechtshof Amsterdam, 22 november 1990, NJ 1991/618. Zie eveneens Gerechtshof Amsterdam, 14&#13;
maart 1991, NJ 1991/619.&#13;
30. NJ 1991/621.&#13;
31. Zie F. van der Kam, Uitkoop en waardering van aandelen. De Naamloze Vennootschap 1994, blz. 68,&#13;
tweede kolom. Zie M.J. van Vliet, De Naamloze Vennootschap 1991, blz. 38. Zie M.J. Konijn, Waardebe&#13;
paling van aandelen bij uitkoop, Tijdschrift Financieel Management 1993, blz. 62. Zie P.A. Wessels, Bun&#13;
del Liberamicorum NBW, blz. 43 tot en met 49, Waardebepaling van aandelen bij overdracht krachtens&#13;
uitkoopregeling.&#13;
32. Zie Monografieën NBW, B9, Van Mourik, blz. 53. &#13;
33. Rechtbank Arnhem, 14 mei 1992, rolnummer 1989/1588 en Rechtbank Arnhem, 17 februari 1994, rol&#13;
nummer 1989/1588.&#13;
34. De waarde die bij verkoop aan de meest gerede koper kan worden gerealiseerd. &#13;
35. Zie 7a: 1655 BW. Zie M.J.A. van Mourik, De personenvennootschap, vierde druk 1993. Zie A.L. Mohr,&#13;
Van maatschap, vennootschap onder firma en commanditaire vennootschap, vierde druk.&#13;
36. Zie A.L. Mohr, Van maatschap, vennootschap onder firma en commanditaire vennootschap, vierde druk,&#13;
blz. 205 tot en met 250. Zie J.F.M. Giele, W.A. Vermeend, De vennootschap onder firma, zesde druk, blz.&#13;
168 tot en met 205.&#13;
37. Zie M. van Olffen, Personenassociaties, deel 1, hoofdstuk 4, paragraaf 1, aantekening 1.&#13;
38. Voor voortzetting van de personenvennootschap met de erfgenamen, zie 7:1688 lid 1 BW. Zie M.J.A. van&#13;
Mourik, De personenvennootschap, vierde druk, blz. 137 tot en met 143.&#13;
39. Zie Asser-Meijer 1990, nummers 239 tot 241, Voortzetting van de personenvennootschap na overlijden.&#13;
Zie M.J.A. van Mourik, Personenvennootschap 1993, blz. 132 tot en met 144, voor de fiscale aspecten bij&#13;
toetreding en uittreding van vennoten. Zie J.F.M. Giele, W.M. Vermeend, De vennootschap onder firma,&#13;
zesde druk, blz. 168 tot en met 205.&#13;
40. Zie A.L. Mohr, TAP blz. 228 tot en met 251. Zie M. van Olffen, Personenassociatie deel 1, hoofdstuk 4,&#13;
paragraaf 5, aantekening 2. Zie W.M. Kleyn, De boedelscheiding diss. 1969, blz. 43 tot en met 48. &#13;
-&gt; Kleyn stelt dat het verblijvingsbeding een verdeling van een gemeenschap bij voorbaat is. Voor de fiscale&#13;
aspecten zie J.F.M. Giele, W.M. Vermeend, TAP blz. 168 tot en met 205.&#13;
41. Zie Hoge Raad 23 juni 1954, BNB 1954/285, zie Hoge Raad 7 maart 1974, BNB 1974/53, zie Hoge Raad&#13;
10 mei 1989, BNB 1989/234.&#13;
42. Zie art. 15, lid 1 wet IB.&#13;
43. Zie M.L.M, van Kempen, De invloed van het burgerlijk recht op de fiscale behandeling van het verblijvingsbeding&#13;
met vertraagde werking, WFR 1993/6084. Zie eveneens P.H.J. Essers, Fiscale gevolgen van&#13;
het vennootschappelijk verblijvingsbeding onder het NBW, WFR 1992/6028.&#13;
44. Zie art. 4:880 BW.&#13;
45. Zie Hoge Raad, 23 juni 1989, NJ 1989/732, zie M.J.A. van Mourik, Studiepocket Privaatrecht erfrecht,&#13;
vierde druk, blz. 29.&#13;
46. Zie art. 3:291, art. 3:300 BW.&#13;
47. Zie Asser - Mijnssen - De Haan 1992, blz. 176.&#13;
48. Monografieën Nieuw BW, nummer 6a, Brahn blz. 1 en 2.&#13;
49. Zie M.J.A. van Mourik, studiepocket Privaatrecht erfrecht, vierde druk, blz. 154. Zie M.J.A. van Mourik,&#13;
Nieuw BW, B nr. 9, blz. 59 tot en met 62.&#13;
50. Zie art. 3:89, art. 3:90, art. 3:93, art. 3:94, art. 3:95, zie Asser - Meijers - Van der Ploeg 1988, nr. 458.&#13;
51. Zie notitie Directie Wetgeving Directe Belastingen 24 maart 1994, nummer N94-136, Vakstudienieuws 9&#13;
juni 1994, blz. 1798.&#13;
52. NJ 1968/267.&#13;
53. Zie J.M. van Dunne, Verbintenissenrecht deel 1 1993, blz. 148 tot en met 161, zie Asser-Hartkamp&#13;
II&#13;
1992, blz. 256 tot en met 274.&#13;
54. De resolutie van de staatssecretaris van Financiën van 7 april 1986, nummer 285.17529, Vakstudienieuws&#13;
1986, blz. 861, nr. 10.&#13;
55. Zie Hoge Raad 15 september 1993, nummer 28.988.&#13;
56. Zie art. 3:166 lid 3, juncto 6:2 BW.&#13;
57. Het Gerechtshof Arnhem heeft in zijn arrest van 1 juli 1994 onder punt B.l als volgt overwogen: 'In cas&#13;
satie is niet aangetast het oordeel van het Hof te 's-Hertogenbosch, dat de aanspraak op melkquotum op 1&#13;
april 1984 is ontstaan en is verbonden aan het op dat moment in de vorm van een maatschap gedreven&#13;
agrarisch bedrijf. Zoals de Hoge Raad overwoog onder 3.3 brengt dit oordeel, uitgaande van het zakelijke&#13;
karakter van de maatschapsovereenkomst, met zich mede dat belanghebbende niet in staat was een ver&#13;
goeding voor het quotum van een derde te bedingen, nu zijn zoon op grond van de maatschapsakte het&#13;
recht had zich het aandeel van belanghebbende in de maatschap te doen toescheiden'.&#13;
58. Zie Gerechtshof 's-Hertogenbosch, 10 maart 1992, nr. 1774/1989a.&#13;
59. NJ 1968/267.&#13;
60. In het arrest van 3 maart 1993, nr. 28.868.&#13;
61. Zie Hoge Raad, 26 maart 1965, NJ 1966/328; de Hoge Raad overwoog in dit arrest als volgt: 'Dat immers&#13;
een vennootschappelijk verblijvingsbeding, aangegaan voor het geval van ontbinding der vennootschap bij&#13;
overlijden van een vennoot, inhoudt de regeling van de rechtsgevolgen van de ontbinding van de vennoot&#13;
schap waarvan de overleden vennoot deel uitmaakte, en niet een regeling omtrent diens nalatenschap als&#13;
zodanig'. Zie MJ.A. van Mourik, Erfrecht, vierde druk, blz. 66. Zie A.L. Mohr, Van maatschap, vennoot&#13;
schap onder firma en commanditaire vennootschap, vierde druk, blz. 241. Zie Pitlo/Van der Burght, Erf&#13;
recht 1990, blz. 57.&#13;
62. Zie Gerechtshof 's-Gravenhage, 21 december 1993, nr. 931041-M-4.&#13;
63. Zie Pitlo/Van der Burght, Erfrecht 1991, blz. 375 tot en met 381. Zie M.J.A. van Mourik, Erfrecht, vierde&#13;
druk, blz. 171 tot en met 174.&#13;
64. Zie Hoge Raad, 14 april 1954, BNB 1954/182, Kleimodderschip-arrest werd een maatschappelijke factor&#13;
waaraan men zich fatsoenshalve niet kan onttrekken doorslaggevend geacht voor de waardering van het&#13;
object.&#13;
</legacyfootnotes><footnotes><footnote/></footnotes><auteurs>Mr. A.N. Labohm</auteurs><published>1995-01-01 00:00:00</published><modified>1994-08-08 00:00:00</modified><editiondate>1995-01-01</editiondate><htmlpath>https://denhollander.info/artikel/6006</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4782</id><udhid>UDH:TvAR/4782</udhid><titel>De Fockert / Van Hoeken (TvAR 2000/5026)</titel><searchwords><searchword>TvAR 7/8/2000</searchword><searchword>TvAR 2000/5026</searchword><searchword>UDH:TvAR/4782</searchword></searchwords><attachments><attachment><name>2000_nr 78_Rechtspraak_5026.pdf</name><extention>pdf</extention><url>https://denhollander.info/download/4724/ci</url></attachment></attachments><inleiding>[Pachtwet art. 1, 25; Beschikking Superheffing&#13;
1984 art. 1, 2, 5; Beschikking Superheffing&#13;
1988 art. 19; Rv art. 57, 611d]&#13;
&#13;
Executiegeschil. Bij arrest van het hof is&#13;
eiser veroordeeld om aan gedaagde dusdanige&#13;
stukken over te leggen dat deze&#13;
daaruit kan afleiden hoeveel melkquotum&#13;
met de pachtgrond in geschil samenhangt.&#13;
Voor wat betreft de overlegging van het&#13;
melkquotum overzicht van de Centrale&#13;
Organisatie Superheffing heeft eiser aan&#13;
deze veroordeling voldaan. Voor het geven&#13;
van verder inzicht aan gedaagde zijn de&#13;
meitellingen van het jaar 1983 en van enkele&#13;
jaren daarna van belang. Bij het tussenarrest&#13;
wordt een comparitie van partijen&#13;
gelast waarbij zal worden nagegaan waarom&#13;
eiser de landbouwtellinggegevens niet&#13;
aan de wederpartij heeft overgelegd en&#13;
waarbij de door eiser alsnog te verstrekken&#13;
landbouwgegevens, eventueel voorzien van&#13;
een toelichting waarom en op welke onderdelen&#13;
deze niet kloppen, zullen worden&#13;
besproken. Voor zover eiser over die&#13;
gegevens niet beschikt, zal hij deze alsnog&#13;
dienen op te vragen bij het LEI.&#13;
Eindarrest: aan de hand van de zogenaamde&#13;
meitellingen kan niet met voldoende zekerheid&#13;
worden afgeleid hoeveel land in 1983&#13;
dienstbaar was aan eisers melkproductie.&#13;
Bij gelegenheid van de comparitie heeft&#13;
eiser voldoende aannemelijk gemaakt dat&#13;
hij niet beschikt over stukken, afgezien van&#13;
het melkquotum overzicht, waaruit gedaagde&#13;
kan afleiden hoeveel melkquotum met&#13;
de pachtgrond in geschil samenhangt.&#13;
Om die reden wordt de dwangsom opgeheven&#13;
wegens de onmogelijkheid voor eiser&#13;
om aan het arrest van het hof te voldoen.&#13;
Wel wordt eiser in de kosten van de procedure&#13;
veroordeeld. Indien eiser alle gegevens&#13;
waarover hij kon beschikken, voorzien van&#13;
een toelichting, tijdig aan gedaagde had&#13;
toegezonden, zou laatstgenoemde in redelijkheid&#13;
van de opeising van de dwangsommen&#13;
hebben afgezien en zou gedaagde&#13;
zich hebben gericht op het getuigenverhoor&#13;
in de aanhangige bodemprocedures&#13;
betreffende het aan de melkproductie&#13;
dienstbaar land. Eiser heeft het executiegeschil&#13;
onnodig veroorzaakt.</inleiding><content>ARREST VAN 23 DECEMBER 1997 IN&#13;
DE ZAAK VAN:&#13;
Cornelis de Fockert te Herwijnen, gemeente&#13;
Lingewaal,&#13;
eiser,&#13;
procureur: mr. J.M.J. Huver,&#13;
tegen&#13;
Petrus Johannes van Hoeken te Alphen aan&#13;
den Rijn,&#13;
gedaagde,&#13;
procureur: mr. J.M. Bosnak.&#13;
1 Het verloop van het executiegeschil&#13;
1.1 Eiser heeft gedaagde in dat geschil doen&#13;
dagvaarden bij exploot van 8 november 1996.&#13;
1.2 Vervolgens heeft eiser ter rolle doen concluderen&#13;
van eis overeenkomstig de inhoud&#13;
van de dagvaarding.&#13;
1.3 Gedaagde heeft bij conclusie van antwoord&#13;
verweer gevoerd.&#13;
1.4 Bij conclusie van repliek, tevens akte houdende&#13;
wijziging van eis, heeft eiser gevorderd&#13;
dat de pachtkamer van het gerechtshof bij&#13;
arrest, voor zover mogelijk uitvoerbaar bij&#13;
voorraad,&#13;
primair: de bij het arrest van de pachtkamer&#13;
van het gerechtshof d.d. 26 september 1995&#13;
aan eiser opgelegde dwangsommen zal opheffen,&#13;
subsidiair: de looptijd ervan zal opschorten,&#13;
meer subsidiair: een zodanige voorziening zal&#13;
treffen als de pachtkamer van het gerechtshof&#13;
in goede justitie zal vaststellen,&#13;
een en ander met veroordeling van gedaagde&#13;
in de kosten van deze procedure.&#13;
Gedaagde heeft bij conclusie van dupliek verklaard&#13;
geen bezwaar te hebben tegen de wijziging&#13;
van de eis en heeft de vorderingen van&#13;
eiser, zoals gewijzigd, bestreden.&#13;
Tenslotte hebben partijen de stukken aan het&#13;
hof doen overleggen voor het wijzen van&#13;
arrest.&#13;
2 De vaststaande feiten&#13;
2.1 Bij het arrest van 26 september 1995 is&#13;
eiser als geïntimeerde veroordeeld om aan&#13;
gedaagde als appellant dusdanige stukken&#13;
over te leggen, dat deze daaruit kan afleiden&#13;
hoeveel melkquotum met de pachtgrond in&#13;
geschil samenhangt, te weten in ieder geval&#13;
het overzicht dat het Produktschap voor Zuivel&#13;
(Centrale Organisatie Superheffing) op&#13;
verzoek van degene te wiens naam heffingvrije&#13;
hoeveelheden zijn gesteld als laatstelijke&#13;
bedoeld in de Beschikking superheffing 1983,&#13;
(lees:) verstrekt, in welk overzicht de heffingvrije&#13;
hoeveelheden (melkquota) worden opgegeven&#13;
die sedert de invoering van de eerste&#13;
superheffingregeling ten name van de verzoeker&#13;
zijn geregistreerd, met inbegrip van alle&#13;
wijzigingen vanaf het begin tot heden, met&#13;
bepaling van een dwangsom van ƒ 100,– per&#13;
dag dat geïntimeerde in gebreke mocht zijn&#13;
aan deze veroordeling te voldoen.&#13;
2.2 Bij deurwaardersexploot van 4 juli 1996 is&#13;
de grosse van laatstgenoemd arrest aan eiser&#13;
betekend.&#13;
2.3 Bij deurwaardersexploot van 1 november&#13;
1996 heeft gedaagde van eiser opgeëist de tot&#13;
die datum naar aanleiding van het arrest van&#13;
26 september 1995 vervallen dwangsommen&#13;
tot een bedrag ad ƒ 37.631,61, inclusief kosten&#13;
van exploten. Tevens werd bij het deurwaardersexploot&#13;
aangezegd dat bij niet voldoening&#13;
zou worden overgegaan tot tenuitvoerlegging.&#13;
2.4 Eiser heeft aan gedaagde een overzicht van&#13;
zijn melkquotum, zoals aan eiser op 3 oktober&#13;
1995 door de Centrale Organisatie Superheffing&#13;
verstrekt, overgelegd.&#13;
2.5 Bij brief van 15 november 1995 van de&#13;
advocaat van eiser, gericht aan de toenmalige&#13;
advocaat van gedaagde, is een mededeling van&#13;
het Produktschap voor Zuivel van 29 april&#13;
1992, waarin de referentiehoeveelheid, het&#13;
gebruiksquotum en het vetpercentage van het&#13;
melkquotum van eiser werden vermeld, toegezonden.&#13;
3 De beoordeling van het executiegeschil&#13;
3.1 Voor de beantwoording van de vraag hoeveel&#13;
melkquotum met het pachtland in geschil&#13;
waarvan de pacht op 1 november 1995 is geëindigd,&#13;
samenhangt is het voor partijen – en&#13;
dus ook voor gedaagde – met name van&#13;
belang te verifiëren (a) hoeveel melkquotum&#13;
in 1984 aan eiser is toegekend door registratie&#13;
daarvan en hoeveel dat melkquotum op 1 november&#13;
1995 bedroeg; en voorts (b) hoeveel&#13;
land in 1983 in totaal dienstbaar was aan zijn,&#13;
eisers, melkproduktie.&#13;
Met het oog op dat belang van gedaagde is de&#13;
bovenvermelde veroordeling uitgesproken.&#13;
3.2 Het door het hof in die veroordeling&#13;
bedoelde melkquotumoverzicht heeft eiser aan&#13;
gedaagde overgelegd.&#13;
Gedaagde heeft echter aangevoerd dat eiser&#13;
50.000 kg van zijn melkquotum heeft verkocht&#13;
voordat hij het overzicht, gedateerd&#13;
3 oktober 1995, heeft overgelegd en dat hij&#13;
daarom een onjuist overzicht heeft verstrekt.&#13;
3.3 Het hof kan gedaagde hierin niet volgen.&#13;
Enerzijds niet omdat een dergelijke verkoop&#13;
nog niet met zich meebrengt dat de opgave&#13;
van de Centrale Organisatie Superheffing per&#13;
3 oktober 1995 onjuist is en anderzijds niet&#13;
omdat eiser in de lezing van gedaagde hooguit&#13;
een te hoog geregistreerd melkquotum zou&#13;
hebben opgegeven hetgeen gedaagde niet benadeelt.&#13;
3.4 Vastgesteld moet derhalve worden dat&#13;
eiser voor wat betreft de overlegging van het&#13;
melkquotumoverzicht dat de Centrale Organisatie&#13;
Superheffing op zijn verzoek heeft verstrekt,&#13;
aan de veroordeling heeft voldaan.&#13;
3.5 Voor het geven van inzicht aan gedaagde&#13;
met betrekking tot onderdeel b van rechtsoverweging&#13;
3.1 van dit arrest zijn de zogenaamde&#13;
meitellingen van het jaar 1983 en van&#13;
enkele jaren daarna van belang.&#13;
Eiser heeft gesteld dat hij in de onmogelijkheid&#13;
verkeert deze aan gedaagde te verstrekken&#13;
omdat hij daarover niet meer beschikt.&#13;
Bovendien bleek hem dat de betreffende formulieren&#13;
van overheidswege niet langer dan&#13;
vijf jaren werden bewaard.&#13;
Gedaagde heeft echter bij conclusie van&#13;
antwoord aan de hand van produktie 10 aangevoerd&#13;
dat de betreffende landbouwtellinggegevens&#13;
van eiser bij het Landbouw-Economisch&#13;
Instituut, Dienst Landbouwkundig&#13;
Onderzoek, voor eiser verkrijgbaar zijn.&#13;
Bij conclusie van repliek heeft eiser vervolgens&#13;
uiteengezet dat hij deze gegevens inmiddels&#13;
heeft opgevraagd. Daarbij zou hem echter&#13;
zijn gebleken dat de bij vermelde Dienst&#13;
geregistreerde gegevens niet kloppen. Om die&#13;
reden zou hij de gegevens niet aan gedaagde&#13;
hebben verstrekt en acht eiser zich ook niet&#13;
gehouden dat te doen.&#13;
3.6 Het hof wenst terzake van dit laatste&#13;
standpunt van eiser nader te worden ingelicht.&#13;
Met name rijst de vraag waarom eiser de hem&#13;
door het Landbouw-Economisch Instituut,&#13;
Dienst Landbouwkundig Onderzoek, verstrekte&#13;
landbouwtellinggegevens niet aan de wederpartij&#13;
heeft overgelegd, voorzien van een toelichting&#13;
waarom en op welke onderdelen deze&#13;
niet kloppen. Het hof zal daartoe een comparitie&#13;
van partijen gelasten. Daarbij zal tevens&#13;
worden onderzocht of gedaagde niet over andere&#13;
stukken beschikt, zoals bedoeld in de veroordeling&#13;
van het arrest van 26 september 1995.&#13;
3.7 Met het oog op een goed verloop van de&#13;
comparitie van partijen, dient eiser de opgave&#13;
van de Centrale Organisatie Superheffing van&#13;
3 oktober 1995 alsmede de landbouwtellinggegevens&#13;
als bedoeld in de produktie 10 bij de&#13;
conclusie van antwoord betreffende de jaren&#13;
1982, 1983, 1984, 1985 en 1986 aan de griffier&#13;
van het gerechtshof toe te zenden, voorzien&#13;
van een toelichting als hierboven bedoeld; een&#13;
en ander met afschrift daarvan aan de wederpartij.&#13;
Voorzover eiser over die landbouwtellinggegevens&#13;
voor één of meer van de genoemde&#13;
jaren niet beschikt, zal hij deze alsnog&#13;
dienen op te vragen bij het Landbouw-Economisch&#13;
Instituut, Dienst Landbouwkundig&#13;
Onderzoek.&#13;
4 Beslissing&#13;
Het hof, rechtdoende in hoger beroep:&#13;
alvorens verder te beslissen:&#13;
bepaalt dat partijen, vergezeld van hun raadslieden,&#13;
op een nader te bepalen datum en tijdstip&#13;
zullen verschijnen in één der zalen van&#13;
het Paleis van Justitie, Walburgstraat 2-4 te&#13;
Arnhem, voor het plaatsvervangend lid van&#13;
dit hof mr. J.A.J. Spoor, die hierbij tot raadsheer-&#13;
commissaris wordt benoemd, en voor de&#13;
plaatsvervangende raad mr. ing. J.A. Jansens&#13;
van Gellicum, om aan dezen inlichtingen over&#13;
de zaak te geven als bedoeld in rechtsoverweging&#13;
3.6;&#13;
verzoekt eiser om uiterlijk 14 dagen voor de&#13;
datum van de comparitie van partijen aan de&#13;
griffier van het hof toe te zenden de hierboven&#13;
in de rechtsoverweging 3.7 nader aangeduide&#13;
landbouwtellinggegevens;&#13;
verwijst de zaak naar de rolzitting van dinsdag&#13;
13 januari 1998 voor het opgeven door de&#13;
partijen van hun verhinderdagen in de maanden&#13;
januari, februari en maart 1998 en stelt&#13;
hen daartoe ambtshalve peremptoir, bij gebreke&#13;
van welke opgave de raadsheer-commissaris&#13;
dag en uur van de comparitie van partijen&#13;
ambtshalve zal bepalen;&#13;
houdt iedere verdere beslissing aan.&#13;
ARREST VAN 1 DECEMBER 1998&#13;
1 Het verdere verloop van het&#13;
executiegeschil&#13;
1.1 Ter uitvoering van het tussenarrest van 23&#13;
december 1997 heeft op 15 april 1998 een&#13;
comparitie van partijen plaatsgevonden, waarvan&#13;
proces-verbaal is opgemaakt.&#13;
1.2 Vervolgens heeft eiser bij akte nog enkele&#13;
produkties in het geding gebracht. Hierop&#13;
heeft gedaagde bij antwoord-akte onder overlegging&#13;
van één produktie gereageerd.&#13;
1.3 Tenslotte hebben partijen de stukken&#13;
andermaal doen overleggen voor het wijzen&#13;
van arrest.&#13;
2 De beoordeling van het executiegeschil&#13;
2.1 In de overweging 3.4 van het tussenarrest&#13;
van 23 december 1997 heeft het hof bij bindende&#13;
eindbeslissing vastgesteld dat eiser voor&#13;
wat betreft de overlegging van het melkquotumoverzicht&#13;
dat de Centrale Organisatie&#13;
Superheffing op zijn verzoek heeft verstrekt,&#13;
aan de veroordeling in het arrest van 26 september&#13;
1995 heeft voldaan. Dit overzicht&#13;
draagt de datum van 3 oktober 1995 en is op&#13;
24 oktober 1995 door de advocaat van eiser&#13;
aan de advocaat van gedaagde toegezonden.&#13;
2.2 Voor wat betreft het geven van inzicht&#13;
door eiser (rechtsoverweging 3.5 in verband&#13;
met rechtsoverweging 3.1, onderdeel (b) van&#13;
het tussenarrest) met betrekking tot het vraagpunt&#13;
hoeveel land in 1983 in totaal dienstbaar&#13;
was aan de melkproduktie van eiser, wordt&#13;
het volgende overwogen.&#13;
2.3 Uit de door eiser na het tussenarrest overgelegde,&#13;
aan de hand van de zogenaamde meitellingen&#13;
door het Landbouw-Economisch&#13;
Instituut, Dienst Landbouwkundig Onderzoek,&#13;
opgestelde gegevens betreffende het&#13;
bedrijf van eiser, kan niet met voldoende&#13;
zekerheid worden afgeleid – en dus ook niet&#13;
door gedaagde – hoeveel land in 1983 dienstbaar&#13;
was aan eisers melkproduktie.&#13;
Volgens deze bedrijfsgegevens omvatte eisers&#13;
bedrijfsoppervlakte in 1983, 1984 en 1985&#13;
12.56 ha landbouwgrond, te weten 2.56 ha&#13;
eigendomsgrond en 10 ha pachtgrond. Tijdens&#13;
de comparitie van partijen heeft eiser verklaard&#13;
dat zijn bedrijfsoppervlakte in 1983 en&#13;
ook al daarvoor in totaal 20.52.57 ha bedroeg&#13;
en dat hij voor de meitellingen maar wat&#13;
opgaf in verband met de daaraan gerelateerde&#13;
heffing van het Landbouwschap. Gedaagde&#13;
heeft tijdens de comparitie de opgave van&#13;
eiser betreffende het bij hem in 1983 in&#13;
gebruik zijnde land bestreden.&#13;
Wat hiervan zij, partijen waren het er tijdens&#13;
de comparitie over eens dat eiser in 1983 van&#13;
gedaagde ook nog grond om niet duurzaam in&#13;
gebruik had, volgens eiser 3 ha volgens&#13;
gedaagde 4.6 ha. De oppervlakte van deze&#13;
grond is derhalve ook in de lezing van gedaagde&#13;
niet in de opgave van het Landbouw-Economisch&#13;
Instituut verwerkt.&#13;
2.4 Bij akte na de comparitie, heeft eiser een&#13;
brief, gedateerd 23 april 1998, van het accountantsbureau&#13;
van eiser Accon, gevestigd te&#13;
Zaltbommel, overgelegd waaruit blijkt dat&#13;
Accon in 1997 eisers administratie van Administratiekantoor&#13;
Van der Meijden uit Geldermalsen&#13;
heeft ontvangen, toen de heer A.W.&#13;
van der Meijden plotseling was overleden.&#13;
Volgens de verklaring van eiser bij gelegenheid&#13;
van de comparitie was de overledene zijn&#13;
toenmalige boekhouder. Volgens de brief had&#13;
deze administratie betrekking op de jaren 1994&#13;
t/m 1996. Gegevens uit de jaren 1981/1987&#13;
waren niet in het bezit van Accon.&#13;
2.5 Eiser heeft bij laatstvermelde akte nog wel&#13;
overgelegd kopieën van jaarstukken betreffende&#13;
het boekjaar 1986 van zijn bedrijf. Deze&#13;
bescheiden bevatten echter geen gegevens&#13;
over de bedrijfsoppervlakte. Ook hieruit kan&#13;
niet worden afgeleid – en dus ook niet door&#13;
gedaagde – hoeveel land er in 1983 dienstbaar&#13;
was aan de melkproduktie van eiser.&#13;
2.6 Naar het oordeel van het hof heeft eiser bij&#13;
gelegenheid van de comparitie van partijen en&#13;
gelet op de hierboven vermelde produkties,&#13;
voldoende aannemelijk gemaakt dat hij niet&#13;
beschikt over stukken, afgezien van het melkquotum-&#13;
overzicht, waaruit gedaagde kan afleiden&#13;
hoeveel melkquotum met de pachtgrond&#13;
in geschil samenhangt, zoals in het&#13;
arrest van 26 september 1995 bedoeld. Om&#13;
deze reden zal het hof de dwangsom op de&#13;
voet van artikel 611 d opheffen, zulks met&#13;
ingang van 25 oktober 1995 wegens de onmogelijkheid&#13;
voor eiser om verder aan de veroordeling&#13;
in het arrest van 26 september 1995 te&#13;
voldoen.&#13;
2.7 Wel zal het hof eiser veroordelen in de&#13;
kosten van de onderhavige procedure nu hij&#13;
deze onnodig heeft veroorzaakt Eiser had de&#13;
brief van Accon al vóór 1 november 1996 – de&#13;
datum van het deurwaardersexploot waarbij&#13;
de dwangsommen werden opgeëist – kunnen&#13;
opvragen en aan gedaagde, voorzien van een&#13;
toelichting, kunnen toezenden en hetzelfde&#13;
geldt voor wat betreft de in dit geval ontoereikende&#13;
gegevens van het Landbouw-Economisch&#13;
Instituut. In redelijkheid moet worden&#13;
aangenomen dat gedaagde in dat geval van&#13;
opeising van de dwangsommen zou hebben&#13;
afgezien en zich zou richten op getuigenverhoor&#13;
in de bodemprocedures betreffende het&#13;
aan de melkproduktie dienstbaar land.&#13;
3 Slotsom&#13;
De vordering van eiser behoort te worden&#13;
toegewezen op de wijze zoals hieronder is&#13;
aangegeven, zulks met veroordeling van eiser&#13;
in de kosten van deze procedure.&#13;
4 Beslissing&#13;
Het hof, rechtdoende in het executiegeschil:&#13;
heft op de bij het arrest van dit hof van&#13;
26 september 1995 aan eiser opgelegde dwangsommen,&#13;
zulks met ingang van 25 oktober&#13;
1995;&#13;
verstaat dat er geen dwangsommen als hier&#13;
bedoeld door eiser aan gedaagde zijn verschuldigd;&#13;
veroordeelt eiser in de kosten van deze procedure,&#13;
aan de zijde van gedaagde tot heden&#13;
begroot op ƒ 3.430,–.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4782</htmlpath></article>
</articles></edition>
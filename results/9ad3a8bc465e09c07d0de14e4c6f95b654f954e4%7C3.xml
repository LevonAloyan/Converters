<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2013</searchword><id>10763</id><udhid>UDH:TvAR/10763</udhid><titel>Wetgeving en literatuur</titel><searchwords><searchword>TvAR 10/2013</searchword><searchword>UDH:TvAR/10763</searchword></searchwords><attachments><attachment><name>TvAR2013_10_05_Wetgeving.pdf</name><extention>pdf</extention><url>https://denhollander.info/download/9207/ci</url></attachment></attachments><inleiding>Landinrichting&#13;
</inleiding><content>Landinrichting&#13;
Kavelruil&#13;
In Juridische Berichten voor het Notariaat (JBN) van sep­tember 2013 schrijft B.F. Preller over de kavelruil. Het arti­kel bevat geen nieuws.&#13;
Beheer landelijk gebied&#13;
PAS&#13;
Het verslag van de vaste commissie EZ dat is ingebracht ter zake van de wijziging Natuurbeschermingswet (programma­tische aanpak) bevat een groot aantal kanttekeningen bij het wetsvoorstel. Het CDA is ervoor en de VVD ook. De PvdA had geen inbreng, dus die zal er ook wel voor zijn. De Par­tij voor de Dieren: stijgende verbazing, schrijnend, verbijs­terd, bezorgd, verbaasd, met afgrijzen. De SP vat het kern­achtig samen: ‘De leden van de SP-fractie vragen hoe de casus Luttenberg geduid worden? Dit naar aanleiding van de brief van de Staatssecretaris van EZ van 16 juli 2013 aan de Kamer (…). Gedeputeerde Staten van Overijssel beroepen zich op het rijks- en provinciaal kader als «passende beoor­deling», maar dit wordt niet ondersteund door de Afdeling Bestuursrechtsspraak. De brief meldt dat onder het regime van de PAS het probleem zich niet zou voordoen. Dit klinkt merkwaardig, omdat de gewenste ontwikkelingsruimte van de betreffende veehouderij waarschijnlijk dezelfde milieu­effecten zal hebben op het Natura 2000-gebied. De uitstoot wordt niet minder, maar het systeem laat het onder PAS wel toe en zonder PAS niet. Met andere woorden: PAS verdoe­zelt het probleem in plaats van het op te lossen. Graag ont­vangen deze leden een uitvoerige reactie. (Kamerstukken II 2012/13, 33 669, nr. 5). Deze ontvangt men ook: er is ook een uitvoerige Nota naar aanleiding van het verslag (nr. 6). Intussen is het wetsvoorstel wel gewijzigd (nr. 7). Nieuw (art. 19koa) is een systeem met grenswaarden. Als een ver­gunningaanvraag onder een bepaalde waarde blijft kan de vergunning zonder meer worden verleend. Dit wordt na­der geregeld in een ministeriële regeling. (Kamerstukken II 2013/14, 33 669, nr. 7). Gelet op de recente jurispruden­tie rond het Overijsselse en Gelderse systeem van drempel­waarden, lijkt dit niet erg kansrijk bij de rechter.&#13;
Dieren&#13;
Antibiotica&#13;
De regeling diergeneesmiddelen is gewijzigd (Stcrt. 22 au­gustus 2013) in verband met het toepassen van antibiotica door houders van dieren. In een nieuwe bijlage staat een uit­voerige opsomming van de voorwaarden daarvoor.&#13;
Welzijn&#13;
In juli en augustus heeft de NVWA controles uitgevoerd op temperatuur en luchtkwaliteit in stallen. In 12 gevallen (van de 496 controles) zijn overtredingen geconstateerd (2,6%). Daarbij ging het vooral om het niet functioneren of niet aan­wezig zijn van een alarmsysteem, of het ontbreken van een permanente watervoorziening. (Kamerstukken II 2013/14, 28 286, nr. 650). In een brief aan de kamer geeft de staatsse­cretaris een overzicht van de stand van zaken, maatregelen en plannen daarvoor, op het hele terrein van het dierenwel­zijn. Onderwerpen: beter leven, ingrepen etc. (Kamerstuk­ken II 2013/14, 28 286, nr. 651). Zie ook nr. 652 (verslag van een algemeen overleg).&#13;
Producten&#13;
Toezicht&#13;
Door een kamerlid is gevraagd naar het toezicht op private kenmerken voor duurzaamheid zoals het Beter Leven Keur­merk. Aangezien het hier om privaatrechtelijke, bovenwet­telijke regelingen is de controle ook in handen van private partijen, zoals de Dierenbescherming. De NVWA kijkt dan weer of de Dierenbescherming dat goed doet, in verband met de GLB-subsidie (Kamerstukken II 2012/13, 26 991, nr. 371).&#13;
Milieurecht&#13;
Meststoffenwet&#13;
In het wetsvoorstel wijziging Meststoffenwet is een klei­ne wijziging aangebracht. Het betreft een uitbreiding van de uitzondering op de mestverwerkingsplicht (Kamerstuk­ken II 2012/13, 33 322, nr. 19, herdruk). De inzet voor het Vijfde Actieprogramma Nitraatrichtlijn is neergelegd in een brief aan de kamer (Kamerstukken II 2012/13, 33 037, nr. 74). Het mestbeleid wordt steeds strenger. De gebruiksnor­men worden verlaagd. De derogatie is belangrijk. Naar aan­leiding van vragen over de Nederlandse inzet voor het vijf­de Actieprogramma Nitraatrichtlijn wordt dat ook nog eens benadrukt (Kamerstukken II 2013/14, 33 037, nr. 75). De staatssecretaris wil ruimte geven voor ‘equivalente maat­regelen’. Een daarvan is de kringloopwijzer voor fosfaate­venwichtbemesting in de melkrundveehouderij. De zevende rapportage over de derogatie is naar Brussel en ook naar de Tweede Kamer gestuurd (nr. 76).&#13;
De staatssecretaris is in overleg getreden met IPO en VNG over versnelling van de procedures voor mestverwerking. Daar moet een convenant uitkomen. Oorzaken van vertra­ging: er worden vaak ongeschikte locaties aangevraagd, de aanvrager heeft onvoldoende kennis van zaken, effecten op de volksgezondheid is weinig over bekend, er is verzet van omwonenden. (Kamerstukken II 2013/14, 33 322, nr. 47). In de zesde tranche van de Crisis- en herstelwet is de mestver­werking opgenomen. Het wetsvoorstel is in de Eerste Kamer aangeland door een ‘gewijzigd voorstel van wet’ (Kamer­stukken I 2013/14, 33 669, nr. 7).&#13;
Gewasbescherming&#13;
In de procedure van het voorstel tot wijziging van de Wet gewasbeschermingsmiddelen en biociden is een voorlopig verslag uitgebracht (Kamerstukken I 2013/14, 33 490 A).&#13;
Europees agrarisch recht LNV-Raad &#13;
Volgens een brief van de Staatssecretaris zijn door de Eu­ropese Commissie geconsolideerde wetgevingsteksten ver­spreid waarin de uitkomsten van het bereikte akkoord van juni 2013 zijn verwerkt. Op de site van de EU is alleen de nieuwe plattelandsverordening te vinden: COM(2013) 226 final. (Kamerstukken II 2013/14, 21 501-32, nr. 744). &#13;
</content><legacyfootnotes/><footnotes><footnote/></footnotes><auteurs/><published>2013-10-01 00:00:00</published><modified>2013-10-01 00:00:00</modified><editiondate>2013-10-01</editiondate><htmlpath>https://denhollander.info/artikel/10763</htmlpath></article>
</articles></edition>
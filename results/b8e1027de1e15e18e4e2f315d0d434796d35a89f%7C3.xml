<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4213</id><udhid>UDH:TvAR/4213</udhid><titel>Steenwijk / Coenraadts (TvAR 2005/5267)</titel><searchwords><searchword>TvAR 3/2005</searchword><searchword>TvAR 2005/5267</searchword><searchword>UDH:TvAR/4213</searchword></searchwords><attachments><attachment><name>2005_nr 3_Rechtspraak_5267.pdf</name><extention>pdf</extention><url>https://denhollander.info/download/4172/ci</url></attachment></attachments><inleiding>[Pachtwet art. 1 lid 1 onder d]&#13;
&#13;
Volgens de getuigenverklaring van geïntimeerde&#13;
zelf, die de grond waarom het in dit&#13;
geding gaat van de eigenaar pachtte, is hij&#13;
met ingang van 1 januari 1997 gestopt met&#13;
de varkenshouderij, had hij toen ook geen&#13;
schapen meer en had hij vanaf dat moment&#13;
geen bezigheden meer op het land. Daaruit&#13;
volgt dat in ieder geval vanaf 1 januari 1997&#13;
geen sprake is geweest van een door&#13;
geïntimeerde voorbehouden gebruik van de&#13;
grond, van zodanige aard en in een zodanige&#13;
mate dat dit aan het aannemen van een&#13;
pachtovereenkomst in de weg staat. Het&#13;
doen uitrijden van mest van derden levert&#13;
niet een zodanig eigen gebruik door geïntimeerde&#13;
op, dat dit aan het aannemen van&#13;
een pachtverhouding in de weg zou kunnen&#13;
staan.&#13;
Voor de kwalificatie van de rechtsverhouding&#13;
tussen partijen is slechts de aard van het&#13;
overeengekomen gebruik van belang en&#13;
niet de kwalificatie die partijen daaraan zelf&#13;
wensen te gegeven.&#13;
Aan het aannemen van een pachtovereenkomst&#13;
staat evenmin in de weg dat appellant&#13;
voor bepaalde beslissingen de toestemming&#13;
van geïntimeerde heeft gevraagd&#13;
en eventueel ook heeft moeten vragen; hoe&#13;
dan ook was het immers appellant die de&#13;
grond ten behoeve van zijn landbouwbedrijf&#13;
exploiteerde en het teeltrisico droeg.&#13;
Pachtovereenkomst vastgelegd vanaf&#13;
1 januari 1997. Bij eventuele vastlegging&#13;
vanaf eerdere datum heeft appellant, gelet&#13;
op door zijn raadsman gegeven toelichting&#13;
op de achtergrond van het geschil (kort&#13;
gezegd de onteigening van de grond), geen&#13;
belang.</inleiding><content>ARREST IN DE ZAAK VAN:&#13;
Arie Steenwijk, wonende te Rotterdam,&#13;
appellant,&#13;
procureur: Mr. J.H. van Vliet,&#13;
tegen&#13;
P. Coenraadts, wonende te Bergschenhoek,&#13;
geïntimeerde,&#13;
procureur: mr. F.J. Boom.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
5 juli en 6 december 2000 en van 7 augustus&#13;
2002, die de pachtkamer te Rotterdam tussen&#13;
appellant (hierna te noemen: Steenwijk) als&#13;
eiser en geïntimeerde (hierna te noemen:&#13;
Coenraadts) als gedaagde heeft gewezen. Van&#13;
de vonnissen van 6 december 2000 en 7 augustus&#13;
2002 is een fotokopie aan dit arrest gehecht.&#13;
2 Het geding in hoger beroep&#13;
2.1 Steenwijk heeft bij exploot van 4 september&#13;
2002 aangezegd van genoemde vonnissen&#13;
van 6 december 2000 en 7 augustus 2002 in&#13;
hoger beroep te komen, met dagvaarding van&#13;
Coenraadts voor dit hof.&#13;
2.2 Bij memorie van grieven heeft Steenwijk&#13;
zeven grieven tegen de bestreden vonnissen&#13;
aangevoerd en toegelicht, en heeft hij geconcludeerd&#13;
dat het hof de bestreden vonnissen&#13;
zal vernietigen, en opnieuw rechtdoende alsnog&#13;
schriftelijk vast zal leggen een tussen&#13;
partijen bestaande pachtovereenkomst met&#13;
betrekking tot een perceel land, groot circa&#13;
5 hectare, deel uitmakend van het perceel&#13;
bouwland en weiland ter grootte van 8 hectare,&#13;
10 are en 50 centiare, kadastraal bekend&#13;
gemeente Schiebroek, sectie A, nummer 53,&#13;
zulks tegen een pachtprijs groot ƒ 8.000,–&#13;
(€ 3.630,–) per jaar, aangevangen zijnde per&#13;
1 januari 1974 dan wel een nader vast te stellen&#13;
datum, met veroordeling van Coenraadts&#13;
in de kosten van beide instanties.&#13;
2.3 Bij memorie van antwoord heeft Coenraadts&#13;
de grieven bestreden en verweer gevoerd,&#13;
en heeft hij geconcludeerd dat het hof&#13;
de bestreden vonnissen althans het vonnis van&#13;
7 augustus 2002 zal bekrachtigen, met veroordeling&#13;
van Steenwijk in de proceskosten.&#13;
2.4 Ter zitting van 1 september 2003 hebben&#13;
partijen de zaak doen bepleiten, Steenwijk&#13;
door zijn procureur en Coenraadts door mr.&#13;
N. Lagerweij, advocaat te Rotterdam; beiden&#13;
hebben daarbij pleitnotities in het geding gebracht.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
De pachtkamer in eerste aanleg heeft in het&#13;
vonnis van 6 december 2000 onder 2 feiten&#13;
vastgesteld. Aangezien tegen de onder dat&#13;
punt opgenomen feiten als zodanig geen grieven&#13;
zijn aangevoerd of bezwaren zijn geuit,&#13;
zal ook het hof in hoger beroep van die feiten&#13;
uitgaan.&#13;
4 Beoordeling van het geschil in&#13;
hoger beroep&#13;
4.1 In dit geding vordert Steenwijk vastlegging&#13;
van een pachtovereenkomst. Nadat ingevolge&#13;
het vonnis van 6 december 2000 getuigen&#13;
waren gehoord, heeft de pachtkamer in&#13;
eerste aanleg de vordering afgewezen op de&#13;
grond dat, kort gezegd, sprake is geweest van&#13;
medegebruik en niet van pacht. Het hof zal de&#13;
grieven zoveel mogelijk gezamenlijk bespreken.&#13;
4.2 Volgens de getuigenverklaring van Coenraadts&#13;
zelf, die de grond waarom het in dit&#13;
geding gaat van de eigenaar pachtte, is hij met&#13;
ingang van 1 januari 1997 gestopt met de varkenshouderij,&#13;
had hij toen ook geen schapen&#13;
meer en had hij vanaf dat moment geen bezigheden&#13;
meer op het land. Daaruit volgt dat in&#13;
ieder geval vanaf 1 januari 1997 geen sprake is&#13;
geweest van een door Coenraadts voorbehouden&#13;
gebruik van de grond, van zodanige aard&#13;
en in een zodanige mate dat dit aan het aannemen&#13;
van een pachtovereenkomst in de weg&#13;
staat. Ter gelegenheid van het pleidooi in&#13;
hoger beroep heeft de raadsman van Coenraadts&#13;
nog aangevoerd dat Coenraadts ook na&#13;
1 januari 1997 mest van derden over de grond&#13;
heeft laten uitrijden en dat hij (eveneens na&#13;
1 januari 1997) drainage heeft laten aanleggen.&#13;
Wat betreft de laatstbedoelde stelling – daargelaten&#13;
de vraag of zij van belang is voor de&#13;
vraag of van pacht sprake is – geldt dat zij&#13;
onvoldoende is gemotiveerd, omdat Coenraadts&#13;
in eerste aanleg ter zake van de aanleg&#13;
van drainage een factuur heeft overgelegd&#13;
(productie VII bij antwoord-conclusie na&#13;
enquête), die is gedateerd op 13 mei 1996.&#13;
Voor het doen uitrijden van mest van derden&#13;
geldt dat dit niet zodanig eigen gebruik door&#13;
Coenraadts oplevert, dat dit aan het aannemen&#13;
van een pachtverhouding in de weg&#13;
zou kunnen staan.&#13;
4.3 Gelet op hetgeen hiervoor is overwogen,&#13;
de inhoud van de getuigenverklaringen en de&#13;
overige gedingstukken, moet het ervoor worden&#13;
gehouden dat Steenwijk, die de grond met&#13;
toestemming van Coenraadts ten behoeve van&#13;
zijn melkveebedrijf tegen de prijs van laatstelijk&#13;
ƒ 8.000,– voor onbepaalde tijd in gebruik&#13;
had, zich in ieder geval vanaf 1 januari 1997&#13;
als pachter van de grond kon aanmerken.&#13;
Daaraan staat niet in de weg dat Gijsenbergh&#13;
als rechtsvoorganger van Coenraadts bij&#13;
Steenwijk sr., rechtsvoorganger van Steenwijk,&#13;
uitdrukkelijk heeft bedongen dat geen sprake&#13;
zou kunnen zijn van onderpacht. Voor de&#13;
kwalificatie van de rechtsverhouding tussen&#13;
partijen is immers slechts de aard van het&#13;
overeengekomen gebruik van belang en niet&#13;
de kwalificatie die partijen daaraan zelf wensen&#13;
te gegeven. Aan het aannemen van een&#13;
pachtovereenkomst staat evenmin in de weg&#13;
dat Steenwijk voor bepaalde beslissingen de&#13;
toestemming van Coenraadts heeft gevraagd&#13;
en eventueel ook heeft moeten vragen; hoe&#13;
dan ook was het immers Steenwijk die de&#13;
grond ten behoeve van zijn landbouwbedrijf&#13;
exploiteerde en het teeltrisico droeg.&#13;
4.4 Naar aanleiding van vragen ter gelegenheid&#13;
van pleidooi in hoger beroep heeft de&#13;
raadsman van Steenwijk meegedeeld dat de&#13;
achtergrond van het onderhavige geschil onteigening&#13;
van de grond ten behoeve van de&#13;
HSL is en dat de ingangsdatum van de pacht&#13;
overeenkomst in dat verband niet van belang&#13;
is. Ook is de vordering tot vastlegging volgens&#13;
zijn mededelingen niet gericht op het alsnog&#13;
doen vaststellen van een lagere pachtprijs,&#13;
zodat ook vastlegging van de hoogte van de&#13;
tegenprestatie, zoals die vóór 1 januari 1997 is&#13;
geweest, niet noodzakelijk is. Desgevraagd&#13;
heeft de raadsman van Coenraadts verklaard&#13;
dat ook voor zijn cliënt niet van belang is met&#13;
ingang van welk tijdstip sprake is geweest van&#13;
pacht, maar uitsluitend of daarvan sprake is&#13;
geweest. Gelet op deze uitdrukkelijke mededelingen&#13;
van partijen bestaat geen belang bij&#13;
een onderzoek naar de vraag of mogelijk ook&#13;
vóór 1 januari 1997 van een pachtovereenkomst&#13;
sprake was.&#13;
4.5 De slotsom is dat de grieven slagen, in die&#13;
zin dat – met vernietiging van de bestreden&#13;
vonnissen – tussen partijen dient te worden&#13;
vastgelegd een pachtovereenkomst vanaf&#13;
1 januari 1997 en voor onbepaalde tijd, tegen&#13;
een pachtprijs van ƒ 8.000,– per jaar. Voor het&#13;
overige heeft Steenwijk bij een bespreking van&#13;
de grieven geen belang meer. Het hof zal&#13;
Coenraadts, als de in het ongelijk gestelde&#13;
partij, veroordelen in de kosten van het&#13;
geding in beide instanties.&#13;
5 Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
het kantongerecht te Rotterdam van 6 december&#13;
2000, alsmede het vonnis van de pachtkamer&#13;
van de rechtbank te Rotterdam, sector&#13;
kanton, van 7 augustus 2002, en doet opnieuw&#13;
recht;&#13;
legt tussen Coenraadts als verpachter en Steenwijk&#13;
als pachter vast een pachtovereenkomst&#13;
met betrekking tot een perceel land, groot&#13;
circa 5 hectare, deel uitmakend van het perceel&#13;
bouwland en weiland ter grootte van 8 hectare,&#13;
10 are en 50 centiare, kadastraal bekend&#13;
gemeente Schiebroek, sectie A, nummer 53,&#13;
met ingang van 1 januari 1997 en voor onbepaalde&#13;
tijd, zulks tegen een pachtprijs van&#13;
ƒ 8.000,– (€ 3.630,24) per jaar en onverminderd&#13;
de toepasselijkheid van artikel 9 lid 1&#13;
Pachtwet en de mogelijke toepasselijkheid van&#13;
artikel 9 lid 2 van die wet.&#13;
veroordeelt Coenraadts in de kosten van beide&#13;
instanties, tot aan deze uitspraak aan de zijde&#13;
van Steenwijk voor wat betreft de eerste aanleg&#13;
begroot op € 794,12 voor salaris procureur,&#13;
op € 48,78 voor getuigentaxen, op&#13;
€ 77,14 voor griffierecht en op € 38,52 voor&#13;
explootkosten, en voor wat betreft het hoger&#13;
beroep begroot op € 2.313,– voor salaris procureur,&#13;
op € 193,– voor griffierecht en op&#13;
€ 77,56 voor explootkosten.</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4213</htmlpath></article>
</articles></edition>
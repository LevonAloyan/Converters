<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2016</searchword><id>12727</id><udhid>UDH:TvAR/12727</udhid><titel>Wetgeving en literatuur</titel><searchwords><searchword>TvAR 2/2016</searchword><searchword>UDH:TvAR/12727</searchword></searchwords><attachments><attachment><name>17857.pdf</name><extention>pdf</extention><url>https://denhollander.info/download/17857/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&lt;h4&gt;Omgevingswet&lt;/h4&gt;&lt;p&gt;In &lt;span class="italic"&gt;TBR&lt;/span&gt; januari 2016 is een artikel opgenomen van J.F. de Groot en A. de Snoo over de onteigening in de nieuwe Omgevingswet ‘Onteigenen onder de Omgevingswet: een (r)evolutie’. De belangrijkste wijzigingen worden kritisch besproken.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Stalbranden&lt;/h4&gt;&lt;p&gt;Er is een Actieplan Stalbranden. Over de voortgang daarvan wordt bericht in &lt;span class="italic"&gt;Kamerstukken II&lt;/span&gt; 2015/16, 28 286, nr. 850. &lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuurbeschermingswet&lt;/h4&gt;&lt;p&gt;De nieuwe Wet natuurbescherming is in het Staatsblad verschenen (&lt;span class="italic"&gt;Stb.&lt;/span&gt; 2016, 34). Deze wet vervangt de Boswet, de Natuurbeschermingswet 1998 en de Flora- en faunawet. De invoering van de wet ligt daarmee in het verschiet, aldus &lt;span class="italic"&gt;Kamerstukken II&lt;/span&gt; 2015/16, 33 348, nr. 176, maar er moet nog wel wat uitvoeringsregelgeving worden vastgesteld. De regering verwacht deze in mei 2016 aan de kamer te kunnen voorleggen. In februari 2016 vindt een internetconsultatie plaats. De nieuwe wet zal per 1 januari 2017 in werking treden. Eind vorig jaar heeft in de Eerste Kamer nog een gesprek met deskundigen plaatsgevonden; daar is een uitvoerig verslag van gemaakt (&lt;span class="italic"&gt;Kamerstukken I&lt;/span&gt; 2015/16, 33 348, T).&lt;/p&gt;&lt;h4&gt;Natuurpact&lt;/h4&gt;&lt;p&gt;Uit een rapportage over de realisering van het Natuurnetwerk Nederland blijkt dat tot eind 2014 in totaal 11.508 hectare is verworven en 25.294 ha is ingericht. Daarmee lopen de provincies voor op schema. In totaal worden 583.000 hectare beheerd. &lt;/p&gt;&lt;h4&gt;Snelgroeiend bos&lt;/h4&gt;&lt;p&gt;De regeling bijdragen aanleg snelgroeiend bos 1988 is gewijzigd. Het is niet langer verplicht om het bos te vellen, men kan er ook blijvend bos van maken. (&lt;span class="italic"&gt;Stcrt&lt;/span&gt;. 2016, nr. 2455)&lt;/p&gt;&lt;h4&gt;PAS&lt;/h4&gt;&lt;p&gt;Over de voortgang van de programmatische aanpak stikstof: &lt;span class="italic"&gt;Kamerstukken II&lt;/span&gt; 2015/16, 33 037, nr. 174. De PAS zelf is overigens ook gewijzigd. (&lt;span class="italic"&gt;Stcrt.&lt;/span&gt; 2015, nr. 44608) &lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwers&lt;/h4&gt;&lt;p&gt;De subsidieregeling voor jonge landbouwers wordt ‘binnenkort’ door de provincies opengesteld. Er komt in beginsel een uniforme regeling, maar er kunnen per provincie andere accenten worden gelegd, aldus de staatssecretaris (&lt;span class="italic"&gt;Kamerstukken II&lt;/span&gt; 2015/16, 28 625, nr. 232).&lt;/p&gt;&lt;h2&gt;Dieren&lt;/h2&gt;&lt;h4&gt;Antibiotica&lt;/h4&gt;&lt;p&gt;Over de voortgang van het antibioticumbeleid in de veehouderij gaat de brief &lt;span class="italic"&gt;Kamerstukken II&lt;/span&gt; 2015/16, 29 638, nr. 203. Onder andere de konijnenhouderij is onderzocht op middelengebruik. Dat was in orde.&lt;/p&gt;&lt;h4&gt;Pelsdieren&lt;/h4&gt;&lt;p&gt;In een brief aan de Kamer gaat de regering in op de stand van zaken met betrekking tot de pelsdierhouderij. Onder meer wordt het oordeel van het Hof Den Haag (10 november 2015) besproken. Een eventueel cassatieberoep heeft geen schorsende werking; de wet is op dit moment verbindend. (&lt;span class="italic"&gt;Kamerstukken II&lt;/span&gt; 2015/16, 30 826, nr. 42).&lt;/p&gt;&lt;h2&gt;Milieurecht&lt;/h2&gt;&lt;h4&gt;Lijst van inrichtingen&lt;/h4&gt;&lt;p&gt;In &lt;span class="italic"&gt;Stcrt.&lt;/span&gt; 2015, nr. 45709 is kennis gegeven van een lijst van vergunningplichtige inrichtingen (veehouderijen)&lt;/p&gt;&lt;h4&gt;Meststoffenwet&lt;/h4&gt;&lt;p&gt;De Meststoffenwet gaat worden geëvalueerd, ex post en ex ante (&lt;span class="italic"&gt;Kamerstukken II&lt;/span&gt; 2015/16, 33 037, nr. 176). Daarin komen vragen aan de orde als: draagt aanscherping van gebruiksnormen bij aan doelbereik Nitraatrichtlijn? en is regionale differentiatie zinvol? De AmvB verantwoorde groei (wijziging Uitvoeringsbesluit Meststoffenwet) is per 1 januari 2016 in werking getreden (&lt;span class="italic"&gt;Stb&lt;/span&gt;. 2015, 555). De mestfraude heeft ook nog steeds de aandacht (&lt;span class="italic"&gt;Kamerstukken II&lt;/span&gt; 2015/16, 33 037, nr. 170): van sommige maatregelen zijn nu ook de kosten berekend.&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;België&lt;/h4&gt;&lt;p&gt;Het laatste kwartaalnummer 2015 van 2015 van het Belgisch tijdschrift voor Agrarisch Recht bevat de Belgische bijdragen aan het CEDR-congres te Potsdam (september 2015). Deze gaan onder meer over de hervorming van het GLB en de plattelandsontwikkeling. Ook is er een nieuwe wet op de erfregeling inzake landbouwbedrijven met het oog op het bevorderen van de continuïteit in werking getreden.&lt;/p&gt;&lt;h4&gt;China&lt;/h4&gt;&lt;p&gt;Met het boek ‘Transformation of the Law on Farmland Transfer in China’ is Linlin Li op 7 januari 2016 gepromoveerd aan de Rijksuniversiteit Groningen. Hervormingen van de regelingen met betrekking tot de grondtransacties zijn noodzakelijk, aldus mevrouw Li. &lt;/p&gt;&lt;h2&gt;Diversen&lt;/h2&gt;&lt;h4&gt;Kentekens&lt;/h4&gt;&lt;p&gt;Het wetsvoorstel dat de kentekens voor o.a. trekkers in voert is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2015/16, 34 397, nr. 2). Het gaat om: de invoering van de kentekenplicht voor landbouw- en bosbouwtractoren (hierna: LBT’s), motorrijtuigen met beperkte snelheid (hierna: MMBS’en), mobiele machines (hierna: MM’s) en aanhangwagens en verwisselbare getrokken uitrustingsstukken achter LBT’s en MMBS’en (hierna: LBTA’s). Op LBT’s, MMBS’en, MM’s en LBTA’s wordt in beginsel het registratiesysteem van toepassing zoals dat nu voor gekentekende motorrijtuigen geldt. Voor die voertuigen die op het tijdstip van inwerkingtreding van de voorgestelde wijzigingen reeds in het verkeer zijn, wordt voorzien in een aangepaste procedure (hierna: conversie) die moet worden gevolgd om voor deze voertuigen een kenteken te verkrijgen.&lt;/p&gt;</content><legacyfootnotes/><footnotes><footnote/></footnotes><auteurs/><published>2016-02-19 15:39:28</published><modified>2016-02-19 15:39:28</modified><editiondate>2016-02-19</editiondate><htmlpath>https://denhollander.info/artikel/12727</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1991</searchword><id>6201</id><udhid>UDH:TvAR/6201</udhid><titel>De nieuwe Pachtwet: redding van de pacht?</titel><searchwords><searchword>TvAR 7/1991</searchword><searchword>UDH:TvAR/6201</searchword></searchwords><attachments><attachment><name>1991_nr 7_Artikel_Kapteyn.pdf</name><extention>pdf</extention><url>https://denhollander.info/download/5995/ci</url></attachment></attachments><inleiding>1. INLEIDING'&#13;
Het pachtareaal loopt sterk terug. Over de oorzaken is al veel geschreven: dalende&#13;
verpachte waarde als percentage van onverpachte waarde (zgn. pachtdruk), laag direct&#13;
rendement, etc.2 De Pachtwet is een verouderde wet en voldoet niet aan veranderde&#13;
behoeften van de landbouw. De landbouw heeft goedkoop vreemd kapitaal nodig om&#13;
een antwoord te geven op beschermingseisen van het milieu en misschien een andere&#13;
prijspolitiek voor landbouwprodukten.3 Daarbij zijn grondgebondenheid, vruchtwisseling&#13;
en bedrijfsvergroting trefwoorden. Er bestaat een latente vraag naar een&#13;
flexibel pachtsysteem.&#13;
De instandhouding van de pacht is naast andere financieringsvormen als erfpacht en&#13;
hypotheek van veel belang. De agrarische ondernemer zou een vrije keuze moeten&#13;
kunnen maken uit verschillende financieringsvormen: financiering op maat. Hypotheek&#13;
kan bijvoorbeeld gunstig zijn voor de continuïteit van het bedrijf (mits het onroerend&#13;
goed voldoende overwaarde heeft ten opzichte van het hypotheekbedrag); bij erfpacht&#13;
kan de waardevermeerdering van de grond de waarde van het erfpachtsrecht verhogen;4&#13;
pacht biedt (fiscale) voordelen bij overgang van het bedrijf naar de volgende generatie.&#13;
Er moet kortom sprake zijn van concurrentie tussen financieringsvormen om onnodige&#13;
duurte van een monopolistische vorm tegen te gaan.&#13;
Dat er behoefte is aan een flexibel pachtsysteem blijkt wel uit het voorkomen van&#13;
'grijze pacht': agrarische ondernemers blijken bereid met verpachters contracten af te&#13;
sluiten (tegen fors hogere pachten) buiten de Pachtwet om, ondanks de risico's die&#13;
daaraan kleven. Voor de verpachter bestaat het risico erin dat toch vastlegging wordt&#13;
gevraagd. Voor de pachter geldt dat niet geregistreerde overeenkomsten niet in aanmerking&#13;
komen voor, respectievelijk ontduiking inhouden van een aantal wettelijke&#13;
regelingen (overgang melkquotum, landinrichtingsregistratie, Meststoffenwet, nieuwe&#13;
Waterschapswet).&#13;
Als gevolg van moderne marktontwikkelingen is liberalisering en modernisering&#13;
naar mijn mening niet meer tegen te houden, wil men de pacht niet laten doodbloeden.&#13;
De vraag is alleen: hoe moet dat gebeuren. Voor mij staat voorop dat de pacht gered moet&#13;
worden.Mijn bijdrage in de discussie komt voort uit mijn affiniteit - in de rol van intermediair&#13;
tussen grondgebruiker en eigenaar - met verschillende soorten onroerend goed, enerzijds&#13;
als beleggingsobject en anderzijds als beheersobject. </inleiding><content>2. DE VOORSTELLEN UIT HET CONCEPT-WETSVOORSTEL&#13;
In deze paragraaf zal ik de belangrijkste voorstellen uit het concept kort bespreken.&#13;
a. Bijzondere pacht&#13;
Aan deze nieuwe pachtvorm is in de praktijk erg veel behoefte, getuige de grote vlucht&#13;
van grijze pacht. De landbouw heeft behoefte aan mobiliteit, die onontbeerlijk is voor&#13;
bedrijfsuitbreiding, vruchtwisseling en bedrijfsextensivering (milieu!). Deze nieuwe&#13;
pachtvorm is met name een ideale oplossing voor wisselbouw bij grote bedrijven.&#13;
Registratie van deze overeenkomsten is noodzakelijk in verband met produktierechten,&#13;
landinrichting en waterschapslasten. Voorwaarde voor succes is wel dat er niet geknabbeld&#13;
wordt aan de contractsvrijheid. Prijstoetsing moet niet plaatsvinden: zulks is&#13;
pas noodzakelijk bij een langdurige pachtvorm (bijvoorbeeld meer dan 12 jaar), in welk&#13;
geval de pachter beschermd moet worden tegen onevenredig hoog oplopende pachtprijzen,&#13;
waardoor de continuïteit van het bedrijf in gevaar zou kunnen komen.&#13;
De voorgestelde termijnen - blokken van drie, zes, negen en twaalf jaar - vormen&#13;
mijns inziens een onnodig novum.5 De genoemde behoefte aan wisselbouw brengt met&#13;
zich mee dat de termijn verkort zou moeten worden naar één seizoen (eenjaar), met een&#13;
maximum van twaalf jaar. Deze termijn zou bovendien beter aansluiten op de termijn&#13;
voor overdracht van melkquotum op pachtbasis van de Beschikking superheffing (een&#13;
jaar).&#13;
b. Verhoging van de oppervlakte van art. 58&#13;
Het optrekken van de oppervlaktegrens (van 25 are naar 3 ha), waaronder de belangrijkste&#13;
bepalingen van de Pachtwet niet van toepassing zijn, beschouw ik als een logisch&#13;
gevolg van de tussen 1958 (de inwerkingtreding van de huidige Pachtwet) en 1991&#13;
opgetreden gemiddelde bedrijfsvergroting. Er kan toch niet meer van de grondkamer&#13;
verwacht worden dat hij zich met dit soort kleine zaken bezighoudt! De vergelijk het met&#13;
losse garages voor een auto: daarvoor geldt ook geen huurbescherming.&#13;
c. Directe doorwerking van wijziging van de pachtnormen&#13;
In de praktijk komen pachter en verpachter meestal wel tot overeenstemming over een pachtverhoging. Het wordt dan als overbodig ervaren dat, ondanks die overeenstemming,&#13;
de akte nog eens door de grondkamer moet worden getoetst. Ik kan dus instemmen&#13;
met het voorstel. Het voorgestelde systeem sluit bovendien aan bij de Huurprijzenwet&#13;
woonruimte. Reeds geruime tijd vindt er door middel van het beproefde systeem van die&#13;
wet elk jaar per 1 juli een wijziging van de huur plaats. Bij pacht kan dat gewoon op&#13;
driejaarlijkse basis blijven plaatsvinden. Deze termijn wordt overigens ook bij het&#13;
pachtstelsel van de meeste EG-landen aangehouden.&#13;
Het ware te overwegen de procentuele verhogingen - als genoemd in de memorie van&#13;
toelichting - te baseren op de laatst verschuldigde totale pachtsom, dat wil zeggen: de&#13;
basispacht plus of min toeslagen en/of aftrekken. Stel: de laatst verschuldigde pachtsom&#13;
is ƒ 25 000,- per j aar en de pachtverhoging wordt vastgesteld op 10%, dan wordt de pacht&#13;
automatisch gewijzigd in ƒ 27 500,-. De pachter zal door de verpachter op de hoogte&#13;
moeten worden gebracht van de mutatie - bijvoorbeeld binnen twee maanden - op straffe&#13;
van nietigheid.&#13;
Het spreekt voor zich dat deze procedurele wijziging overlast bij grondkamers&#13;
wegneemt en toetsingskosten bespaart voor pachter en verpachter. De zou overigens nog&#13;
wel wat verder willen gaan in het terugdringen van de rol van de grondkamer. Hierna&#13;
zal ik dit punt nog verder aanstippen.&#13;
d. Winstafrekening bij verkoop na gebruikmaking van het voorkeursrecht&#13;
Bij mijn weten is een regeling zoals wordt voorgesteld in het concept-ontwerp thans&#13;
reeds in gebruik geraakt bij de Dienst der Domeinen. Deze dienst stoot kennelijk grond&#13;
plus melkquotum af tegen de verpachte waarde (ongeveer 50% van de waarde in&#13;
on verpachte staat); indien de pachter de aldus verworven boerderij doorverkoopt moet&#13;
deze een gedeelte van de (andere) 50%, dat als winst kan worden beschouwd, betalen&#13;
aan Domeinen. Hiervoor geldt een jaarlijkse afschrijvingsregeling van - waarschijnlijk&#13;
- 15 jaar.&#13;
Dit alles lijkt op het eerste gezicht wel redelijk en billijk. Het heeft iets weg van een&#13;
anti-speculatiebeding bij de verkoop van bouwgrond door de gemeente. Ook heeft het&#13;
iets weg van een melioratierecht (art. 31 Pw), maar dan naar de kant van de verpachter.&#13;
En er is uiteraard wat voor te zeggen dat er met staatseigendommen niet gespeculeerd&#13;
moet worden.&#13;
Niettemin ontmoet het voorstel de nodige bezwaren. In de eerste plaats zullen zich&#13;
zeker problemen voordoen als gevolg van de 'kunstmatigheid' van de regeling op lange&#13;
termijn. Welke prijzen moeten dan aangehouden worden, gezien de fluctuaties in de&#13;
onroerend-goedprijzen? In de tweede plaats valt te verwachten dat de regeling ontdoken&#13;
zal gaan worden door overdracht in economisch eigendom of leasing (melkquota).&#13;
De zou voorstander zijn van een systeem waarbij aangesloten wordt bij de gebruikelijke&#13;
handel en wandel in (verhuurd) onroerend goed. Uitgangspunt daarbij is: koop&#13;
breekt geen huur. De verpachter die wil verkopen zal op de vrije markt een bepaalde&#13;
koopprijs voor zijn verpacht onroerend goed kunnen bedingen. Waarom dan niet ook bij&#13;
gebruikmaking van het voorkeursrecht de koopprijs overgelaten aan partijen, in plaats&#13;
van vaststelling van de prijs door de grondkamer? Laat de marktwaarde maar beslissend zijn. Deze zou overigens wel eens hoger kunnen zijn dan hetgeen op dit moment door&#13;
de grondkamers wordt berekend. Deze alternatieve regeling heeft het voordeel van de&#13;
eenvoud. De pachter behoudt zijn voorkooprecht tegen marktwaarde. De fiscale waarde&#13;
zou kunnen vastgesteld op bijvoorbeeld 50% van de onverpachte waarde. Daarmee&#13;
wordt aansluiting gevonden bij de huurwetgeving.6 Het Duitse fiscale systeem bij fiscale&#13;
waardering gaat uit van 10 keer de pachtwaarde. In Engeland is het systeem weer&#13;
geheel anders.7 Het is de vraag of de huidige Nederlandse berekeningswijze gehandhaafd&#13;
kan blijven in het kader van de naderende Europese eenwording. Voorts meen ik&#13;
dat de reguliere pacht bij verdere teruggang van het pachtareaal geen maatstaf mag&#13;
blijven voor de verpachte fiscale waarde.8&#13;
3. VERDERE VOORSTELLEN&#13;
In deze paragraaf komen enkele onderwerpen aan de orde die in het concept-voorstel&#13;
niet zijn verwerkt, maar die naar mijn mening toch aandacht verdienen.&#13;
a. Loopbaanpacht&#13;
Zowel België als Frankrijk kennen een regeling voor de loopbaanpacht. Het is&#13;
onbegrijpelijk dat we deze vorm in Nederland nog niet hebben. Deze langdurige pacht&#13;
met bijvoorbeeld een minimale looptijd van 12 jaar tot aan het 65e levensjaar van de&#13;
pachter (vader of zoon) sluit heel goed aan bij de bijzondere pacht en bij de huidige vraag&#13;
van landbouwers. Als groot voordeel voor de pachter geldt een gegarandeerd lange duur,&#13;
zonder dat de eigenaar het recht heeft op zelf gebruik. Het is redelijk dat tegenover deze&#13;
zekerheid voor de landbouwer een hogere pacht staat. Te denken valt aan een koppeling&#13;
van de pachtprijs aan de looptijd, zoals bij hypotheken. Het voordeel van loopbaanpacht&#13;
ten opzichte van FAGOED is een 100%-financiering. Voor jonge ondernemers die&#13;
doorgaans over weinig vermogen beschikken is dit een financiering met een lage&#13;
drempel. Voorts zijn de belangrijkste kenmerken van loopbaanpacht, zoals ik die zie:&#13;
- geen notariskosten dan wel overdrachtsbelasting;&#13;
- indexering op LEI-basis: de hoogte van de pachtprijs wordt gekoppeld aan het&#13;
inkomen van de landbouwer;&#13;
- telkens na een periode van 12 jaar wordt de pacht herijkt, aan de hand van de&#13;
ontwikkeling van de waarde in onverpachte staat;&#13;
- een vergoeding voor aangebrachte verbeteringen;&#13;
- afspraken met betrekking tot mee-financieren van produktierechten;&#13;
- indien aankoop tegen lagere waarde door eigenaar, dan terugkooprecht voor de&#13;
pachter, ook tegen lagere waarde. Met name zal blijken dat deze loopbaanpacht het instrument zal zijn om de terugloop&#13;
van het pachtareaal definitief te stoppen, vooral nu FAGOED niet meer aan de vraag kan&#13;
voldoen. Met naar verwachting goed resultaat kunnen andere geldbronnen worden&#13;
aangeboord. De vraag vanuit de praktijk komt vooral van jonge en beginnende&#13;
landbouwers en bedrijfsvergroters. Ook is er een categorie die van het recht van koop&#13;
gebruik heeft gemaakt en het aangekochte object aan een belegger wenst door te&#13;
verkopen.&#13;
b. Teeltpacht&#13;
Een aparte regeling voor teeltpacht is overbodig als de minimum-termijn voor bijzondere&#13;
pacht wordt gebracht op een jaar.&#13;
c. 10% afwijking van de hoogst toelaatbare pachtprijs&#13;
Bij de Huurprijzen wet woonruimte wordt de huurprijs berekend aan de hand van vaste&#13;
objectieve criteria zoals oppervlakte en inhoud. Bij pacht daarentegen is het veelal&#13;
arbitrair welke prijs per hectare binnen een klasse moet worden vastgesteld en hoe hoog&#13;
de pachtprijs voor de bedrijfsgebouwen nu exact moet zijn. Het zal dan ook praktisch&#13;
uitgesloten zijn dat twee taxateurs van een zelfde grondkamer, die een pachtobject ieder&#13;
afzonderlijk taxeren, tot een zelfde pachtsom komen. Bij (gewone) verkooptaxaties is&#13;
een marge van 10% gebruikelijk. Dit wordt ook bijvoorbeeld in art. 106, derde lid, van&#13;
de Pachtwet onderkend. Ik zou gezien dit alles willen voorstellen, dat pachtovereenkomsten&#13;
waarvan de pachtprijs minder dan 10% afwijkt van de hoogst toelaatbare&#13;
pachtprijs zonder aanpassing door de grondkamer wordt goedgekeurd. Niet alleen&#13;
kunnen daardoor kosten bij de grondkamers worden bespaard, maar treedt ook geen&#13;
ergernis op bij partijen over een tientje per hectare meer of minder.&#13;
d. Fiscale vrijstelling voor verpachters&#13;
Gezien de financiële situatie van het rijk en de bijbehorende begrotingstekorten zal een&#13;
fiscale vrijstelling voor verpachters (vermogensbelasting en successierechten) wel een&#13;
mooie wensdroom blijven. Het zou naïef zijn te rekenen op realisering op korte termijn.&#13;
Misschien is er op de langere termijn meer haalbaar. Dan zou in eerste instantie gedacht&#13;
moeten worden aan vrijstelling voor nieuwe verpachtingen; dit kan dan gelden als&#13;
vervanging c.q. privatisering van de grondbankfinanciering. Een en ander zou geregeld&#13;
kunnen worden naar analogie van de faciliteiten voor landgoedeigenaren in het kader&#13;
van de Natuurschoonwet. Ten slotte zijn er ook voor beleggers van woningen in de&#13;
sociale sector fiscale tegemoetkomingen gecreëerd teneinde de huren binnen de perken&#13;
te houden. e. Overige onderwerpen&#13;
De nieuwe pachtvormen zoals bijzondere pacht en loopbaanpacht grijpen niet in in&#13;
bestaande pachtverhoudingen. Toch moet er ook in de reguliere pacht het nodige&#13;
veranderen, met name ten aanzien van continuatierecht, pachtprijs en toetsing.&#13;
Ten aanzien van het continuatierecht sta ik het volgende systeem voor: de huidige&#13;
pachter krijgt één of twee keer het recht een opvolger aan te wijzen, conform de&#13;
Pachtwet, waarna de pacht in principe eindigt, tenzij de verpachter besluit de pacht te&#13;
continueren, tegen de nieuwe pachtprijs (4% van de pachtvrije verkeerswaarde, met&#13;
uitzondering van de Randstad). Herverpachting kan dan plaatsvinden volgens het&#13;
moderne pachtregiem. Opgemerkt zij, dat verpachting dan wel veel meer voor de hand&#13;
ligt dan bij de huidige reguliere pacht, waarbij de boerderij meestal wordt verkocht of&#13;
in erfpacht uitgegeven.&#13;
Over de pachtprijs het volgende. De huidige pachtprijs kan blijven bestaan volgens&#13;
het door de grondkamer getoetste contract. Elk jaar zou daar 5% op moeten komen,&#13;
alsmede een correctie naar boven op basis van indexcijfers voor de bedrijfsresultaten&#13;
van het LEI.9 Deze 'pachtharmonisatie' houdt op te bestaan zodra het plafond is bereikt,&#13;
zijnde een bedrag overeenkomend met 4% van de pachtvrije marktwaarde van het&#13;
pachtobject (cf. art. 40b Onteigeningswet).&#13;
Naar mijn mening zou de verplichte toetsing door de grondkamers van pachtovereenkomsten&#13;
kunnen vervallen. In plaats daarvan zou wel een vorm van registratie&#13;
verplicht moeten zijn. Partijen zouden het recht moeten hebben de grondkamer achteraf&#13;
in te schakelen, naar analogie van de huurcommissie (bij woningen). Bij geschillen is&#13;
het denkbaar te komen tot een verplichte arbitrage door drie deskundigen die in een&#13;
register ten behoeve van onderscheidene partijen zijn ingeschreven, bijvoorbeeld het&#13;
Landbouwschap, de Broederschap van Notarissen en de rentmeesterskamer. Als het&#13;
geschil niet in der minne wordt geschikt kan de meest gerede partij behandeling door&#13;
de pachtkamer verzoeken.&#13;
4. SLOT&#13;
Uit het voorgaande mag blijken dat een totale politieke visie voor het pachtbeleid node&#13;
gemist wordt. De voorliggende adviezen en voorstellen hebben betrekking op weliswaar&#13;
nieuwe en liberale pachtvormen, maar het is de vraag of dat voldoende is om de&#13;
teruggang in het pachtareaal tot staan te brengen. Betrof het eerst vooral familieverpachtingen,&#13;
de daling is - volgens de statistieken - thans ook op gang gekomen bij de&#13;
'veilige' verpachters zoals kerken en verzekeringsmaatschappijen en ook particuliere&#13;
verpachters. Deze groepen zijn versneld aan het afstoten. In de reguliere pacht zullen&#13;
zeker wijzigingen moeten worden aangebracht: pachtprijs en continuatierecht zullen bij&#13;
een totaalvisie ter discussie moeten komen, evenals introductie van de loopbaanpacht.&#13;
Waren de nieuwe polders zo'n dertig jaar geleden een voorbeeld van een optimale bedrijfsstructuur, thans heeft het pachtbeleid zich daartegen gekeerd. De bedrijven zijn&#13;
te klein en ondoelmatig geworden. Door het huidige pachtbeleid is de potentie voor&#13;
bedrijfsvergroting niet benut.&#13;
Het zou jammer zijn als de minister of de Staten-generaal de voorgestelde wijzigingen&#13;
zouden willen afzwakken. De nieuwe pachtvormen zouden dan zeker geen succes&#13;
worden. Als er te veel restricties voor de eigenaar-verpachter in wetgeving worden&#13;
verankerd, dan zal deze zeker niet bereid zijn, zijn eigendommen af te staan aan een&#13;
pachter. Hij zal ze gewoon, zoals nu, blijven verkopen. Nieuwe wetgeving moet voor&#13;
de eigenaar werkelijk attractief worden.&#13;
Daar staat tegenover dat er situaties kunnen ontstaan die niet werden voorzien en die&#13;
niet wenselijk zijn voor de pachters. Het is nu ook weer niet de bedoeling om van het&#13;
ene uiterste in het andere te vervallen. Een en ander kan worden voorkomen door de&#13;
wetswijzigingen na goedkeuring regelmatig te laten evalueren, bijvoorbeeld door (een&#13;
vertrouwenscommissie uit) de commissie van advies voor het grond- en pachtprijspeil.&#13;
Het is mijn stelligste indruk dat er onder landbouwers in Nederland grote behoefte&#13;
bestaat aan nieuwe pachtvormen. Deze indruk wordt bevestigd door enquêtes, gehouden&#13;
door de Boerderijkrant, waarin zeven van de tien landbouwers voorstander zijn van&#13;
nieuwe pachtvormen. Een trend die reeds op gang is gezet en is ingevoerd door de&#13;
Belgische, Britse, Franse en Deense boerenbonden en regeringen verdient Nederlandse&#13;
navolging in een no-nonsense benadering van de actie "red de pacht", die door de&#13;
minister werd aangekondigd.</content><legacyfootnotes>1. Zie voor een meer uitgebreide beschouwing mijn bijdrage in: De wijsheid in pacht, De Bilt 1990, blz. 34 e.v.&#13;
2. Zie a. w. blz. 59-64. Een vergelijking met de situatie in andere Europese landen leert dat het pachtareaal niet over&#13;
de hele linie afneemt. Zie de bijdragen van Van den Noort en Winkler in de genoemde bundel.&#13;
3. Het financieren van vreemd kapitaal door middel van hypotheek is uiterst riskant. Zie hierover een beschrijving&#13;
van Amerikaanse toestanden in a.w., blz. 56.&#13;
4. Dat erfpacht in een behoefte voorziet wordt geïllustreerd door het succes van Fagoed. &#13;
5. Wellicht is deze termijn uit juridisch-technische overwegingen gekozen: 3 jaar is de helft van 6 jaar. &#13;
6. Daar geldt: 60% van de waarde in onverhuurde staat.&#13;
7. Bij staking van een bedrijf wordt belasting geheven. De 'capital gain tax' wordt aldaar geheel anders berekend.&#13;
8. Het verpachte areaal wordt geschat op 29% van het totale areaal (gebaseerd op meitellingen).&#13;
9. Op basis van de Huurprijzen wet woonruimte worden jaarlijks de percentages van de huurverhoging en van de&#13;
huurharmonisatie vastgesteld.&#13;
</legacyfootnotes><footnotes><footnote/></footnotes><auteurs>J.L.M. Kapteijn</auteurs><published>1991-07-01 00:00:00</published><modified>1991-07-01 00:00:00</modified><editiondate>1991-07-01</editiondate><htmlpath>https://denhollander.info/artikel/6201</htmlpath></article>
</articles></edition>
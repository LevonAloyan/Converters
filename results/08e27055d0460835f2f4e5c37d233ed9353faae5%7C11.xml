<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2022</searchword><id>17206</id><udhid>UDH:TvAR/17206</udhid><titel>Wetgeving, literatuur en rechtspraak</titel><searchwords><searchword>TvAR 4/2022</searchword><searchword>UDH:TvAR/17206</searchword></searchwords><attachments><attachment><name>22204.pdf</name><extention>pdf</extention><url>https://denhollander.info/download/22204/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&#13;
&lt;h5&gt;&lt;strong&gt;Verjaring&lt;/strong&gt;&lt;/h5&gt;&#13;
&lt;p&gt;Beroep op bevrijdende verjaring klein landbouwperceel. Er kan volgens het Hof niet gesproken worden van bezit van perceel [sectienummer 2] door [appellant] en zijn rechtsvoorgangers nadat het perceel door Rijkswaterstaat in verband met de aanleg van de A58 door onteigening was verworven. Of Rijkswaterstaat en later de gemeente al dan niet iets met het perceel hebben gedaan is in dit verband niet relevant. Het staat de eigenaar van een perceel vrij dit aan te wenden op de wijze die hem goeddunkt, met inbegrip van het niet gebruiken ervan. In het midden kan blijven of, sinds wanneer en welke mate [appellant] en zijn rechtsvoorgangers op het perceel producten hebben verbouwd en het perceel hebben onderhouden, aangezien het onder deze specifieke omstandigheden gaat om op zichzelf staande feitelijke handelingen die in ieder geval niet de conclusie rechtvaardigen dat sprake is van inbezitneming. Voor de opgave aan de RVO geldt mutatis mutandis hetzelfde. Ook wanneer het perceel vanwege zijn aard en bestemming alleen voor landbouw bruikbaar was en [appellant] het perceel juist daarvoor benutte, kan dat naar verkeersopvattingen een rol spelen bij de beantwoording van de vraag of sprake is van bezit, maar niet meer dan dat. De vraag is er nog niet mee beantwoord. Het gebruik van een perceel door een derde overeenkomstig zijn aard en bestemming behoeft immers niet noodzakelijk voort te komen uit een eigendomspretentie. Daar is, zoals de hiervoor aangehaalde maatstaf meebrengt, meer voor nodig. Het hof beoordeelt al het voorgaande in het licht van de bijzondere omstandigheid dat de familie [appellant] het perceel na de onteigening is blijven gebruiken zoals dat daarvoor ook al het geval was, terwijl door die onteigening, waarbij de familie [appellant] als onteigende partij betrokken was, alle rechten op het perceel niet langer aan de familie [appellant] , maar aan de nieuwe (opeenvolgende) eigenaren toekwamen. In dit geval rechtvaardigen de door [appellant] gestelde omstandigheden al met al niet de conclusie dat een neutrale buitenstaander daaruit naar objectieve maatstaven, op basis van uiterlijke feiten, zou afleiden dat [appellant] het perceel in bezit had genomen (met ontneming van het bezit aan de eigenaar ervan). Dit betekent dat grief 1 van [appellant] wordt verworpen. Hof Den Bosch 15-03-2022, &lt;a href="https://deeplink.rechtspraak.nl/uitspraak?id=ECLI:NL:GHSHE:2022:851"&gt;ECLI:NL:GHSHE:2022:851&lt;/a&gt;&lt;/p&gt;&#13;
&lt;h5&gt;&lt;strong&gt;Onteigening&lt;/strong&gt;&lt;/h5&gt;&#13;
&lt;p&gt;J.A,M.A. sluysman bespreekt in Ars Aequi april 2022 onder de titel 'Onteigenen voor stikstofreductie: een korte verkenning' de vraag of, en zo ja hoe het instrument van de onteigening kan worden ingezet bij het werken aan een oplossing voor de stikstofproblematiek. Zijn conclusie is dat die inzet zeker mogelijk en nuttig kan zijn, en dat hij geen zwaarwegende (juridische) redenen ziet om dat instrument dan ook niet daadwerkelijk te gebruiken.&lt;/p&gt;&#13;
&lt;h2&gt;Ruimtelijke Ordening&lt;/h2&gt;&#13;
&lt;h5&gt;&lt;strong&gt;Ruimte voor ruimte&lt;/strong&gt;&lt;/h5&gt;&#13;
&lt;p&gt;Het plan maakt een zogenoemde ruimte-voor-ruimtewoning mogelijk op een weideperceel op de hoek van de Kalkovenweg en de Buurserstraat in Haaksbergen. Hierbij is toepassing gegeven aan het "Rood voor Rood beleid 2015" dat de raad in 2015 heeft vastgesteld. Dit beleid biedt de mogelijkheid bij de sloop van minimaal 1.000 m2 aan landschapsontsierende bebouwing een nieuwe ruimte-voor-ruimtewoning te realiseren. De sloop van de landschapsontsierende bebouwing vindt in dit geval plaats aan de [locatie 1]-[locatie 2] in Haaksbergen. Ter plaatse bevond zich een varkenshouderij die inmiddels is gestaakt. De landschapsontsierende bebouwing die hierdoor is vrijgekomen, wordt ingezet om de ruimte-voor-ruimtewoning aan de Kalkovenweg mogelijk te maken. Voorlopige voorziening (schorsing) toegewezen. ABRS 25-03-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:823"&gt;ECLI:NL:RVS:2022:823&lt;/a&gt;&lt;/p&gt;&#13;
&lt;h2&gt;Beheer landelijk gebied&lt;/h2&gt;&#13;
&lt;h5&gt;&lt;strong&gt;PAS-melders&lt;/strong&gt;&lt;/h5&gt;&#13;
&lt;p&gt;De provincie Overijssel heeft de minister een brief geschreven over PAS-meldingen en de stikstofaanpak. In die brief geeft de provincie Overijssel aan naar aanleiding van een rechterlijke uitspraak (zie Rechtbank Overijssel 25 januari 2022, ECLI:NL:RBOVE:2022:196; ECLI:NL:RBOVE:2022:197; ECLI:NL:RBOVE:2022:198; en ECLI:NL:RBOVE:2022:199) geen mogelijkheid te zien om de afwijzing van handhaving volgens de nadere eisen van de rechtbank te onderbouwen. De minister denkt dat de rechter ruimte laat voor een individuele belangenafweging waarbij het mogelijk is om te onderbouwen dat handhaving niet evenredig is. Daarvoor moet op individuele basis een afweging worden gemaakt tussen het natuur- en bedrijfsbelang. Dat is niet erg concreet. Dan geldt de beginselplicht tot handhaving. (&lt;a href="https://zoek.officielebekendmakingen.nl/kst-35334-176.html"&gt;Kamerstukken II, 2021/22, 35334, nr. 176&lt;/a&gt;)&lt;/p&gt;&#13;
&lt;h5&gt;&lt;strong&gt;Stikstof&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&lt;/strong&gt;&lt;em&gt;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; &lt;/em&gt;&lt;/h5&gt;&#13;
&lt;p&gt;Er is een memo 'Juridische houdbaarheid aanpak stikstof &amp;amp; ontwikkelingsruimte' en een rapport 'Herstelbaarheid van door stikstofdepositie aangetaste Natura 2000-habitattypen', afkomstig van Greenpeace. De minister heeft daar op gereageerd (&lt;a href="https://zoek.officielebekendmakingen.nl/kst-1024392"&gt;Kamerstukken II, 2021/22, 35334, nr. 175&lt;/a&gt;): Ik neem de conclusies uit dit (laatste) rapport zeer serieus. Het is belangrijk dat deze inzichten worden betrokken bij de wetenschappelijke advisering ten aanzien van bron- en herstelmaatregelen. Over het tweede rapport: "Uitgangspunt van het kabinet is om voor noodzakelijke toestemmingsverlening op verantwoorde wijze stikstofruimte uit te geven. Om die reden werken we met goed onderbouwde kaders en eisen aan vergunningverlening, waarbij juridische houdbaarheid een belangrijk uitgangspunt is. Een robuuste, effectieve en onontkoombare stikstofaanpak, die aan alle juridische voorwaarden voldoet, is ook voor toestemmingsverlening cruciaal. In de hoofdlijnenbrief zal worden aangegeven op welke wijze het kabinet voornemens is hiermee om te gaan. Die Hoofdlijnenbrief is ook op 1 april 2022 naar buiten gekomen (&lt;a href="https://zoek.officielebekendmakingen.nl/kst-33576-AA.html"&gt;Kamerstukken I, 2021/22, 33576, nr. AA&lt;/a&gt;). De minister zet in op 'versnelling en intensivering'. &amp;nbsp;Verder: "De vrijwilligheid staat voor mij voorop, maar ik besef dat niet alles overal kan. Mogelijke oplossingen voor (agrarische) ondernemers, passend in hun situatie, zijn innovatie, verplaatsing, extensivering of zelfs vrijwillig stoppen. Wanneer vrijwilligheid te weinig oplevert, worden dwingender maatregelen als onteigening ingezet." En: "De aanpak krijgt voor een belangrijk deel vorm via gebiedsplannen. Het Rijk stelt daarvoor aan de voorkant de kaders vast. Hierin zullen per provincie (of delen van een provincie) taakstellende doelen worden geformuleerd. Deze zullen zijn afgeleid van de (inter)nationale verplichtingen op het terrein van natuur, stikstof, water (zowel waterkwaliteit als waterbeschikbaarheid) en broeikasgassen (landbouw en landgebruik)." Belangrijk instrument is het zogenoemde Transitiefonds, waarvoor 25 miljard euro is gereserveerd.&lt;/p&gt;&#13;
&lt;h5&gt;&lt;strong&gt;Natuurcompensatiebank&lt;/strong&gt;&lt;/h5&gt;&#13;
&lt;p&gt;Naar de Tweede Kamer is gestuurd een wetsvoorstel tot "Wijziging van de Wet natuurbescherming en de Omgevingswet in verband met het opnemen van regels over het registreren, reserveren en toedelen van maatregelen ter compensatie van de gevolgen voor Natura 2000-gebieden van stikstofdepositie veroorzaakt door projecten van groot openbaar belang (natuurcompensatiebank), voorzien van een memorie van toelichting (&lt;a href="https://zoek.officielebekendmakingen.nl/kst-1026178"&gt;Kamerstukken II, 2021/22, 36076, nr. 3&lt;/a&gt;) en verschillende reactie in de bijlagen. De natuurcompensatiebank heeft de vorm van een register dat wordt beheerd door de Minister voor Natuur en Stikstof. In deze bank worden natuurcompensatiemaatregelen op 'voorraad' opgenomen. De maatregelen strekken tot verbetering of uitbreiding van typen natuurlijke habitats of van leefgebieden van soorten en zijn afgestemd op de compensatie die overheden in de toekomst naar verwachting nodig hebben voor de mogelijke schade aan voor stikstof gevoelige habitats en leefgebieden in Natura 2000-gebieden als gevolg van door hen ge&amp;iuml;nitieerde projecten. De maatregelen kunnen worden gebruikt voor projecten die voldoen aan de zogenoemde adc-voorwaarden van artikel 6, vierde lid, van de Habitatrichtlijn. De faciliteit van de &amp;nbsp;natuurcompensatiebank zal primair openstaan voor projecten van het Rijk of waterschappen waarbij de dwingende reden van groot openbaar belang bestaat in het voorkomen of beperken van overstromingen, de veiligheid van infrastructuur of de nationale veiligheid. Te denken valt aan projecten zoals het renoveren en vervangen van bruggen bij wegen en vaarwegen in beheer bij het Rijk, het vervangen van stukken (vaar)weg, de uitvoering van het hoogwaterbeschermingsprogramma en projecten inzake militaire luchthavens, gebouwen met een militaire functie en militaire oefenterreinen. Maar ook andere dwingende redenen van groot openbaar belang kunnen een beroep van het Rijk of waterschappen op de natuurcompensatiebank rechtvaardigen. Ook kan de bank desgewenst bij ministeri&amp;euml;le regeling worden opengesteld voor andere overheden.&lt;/p&gt;&#13;
&lt;h5&gt;&lt;strong&gt;Bevers&lt;/strong&gt;&lt;/h5&gt;&#13;
&lt;p&gt;Strafrechtelijke immuniteit waterschap. Het waterschap wordt verweten dat het opzettelijk zou hebben gepoogd een bever te doden of te vangen door in gebieden waarin bevers leven onbeschermde klemmen om muskusratten te vangen te plaatsen. Het verwijt is ge&amp;euml;nt op het bepaalde in artikel 3.5, eerste lid, van de Wet Natuurbescherming. Het hof komt tot het oordeel dat het plaatsen van onbeschermde klemmen om muskusratten te vangen heeft te gelden als een gedraging die is verricht in het kader van de uitvoering van een aan het waterschap opgedragen taak, namelijk het voorkomen van schade aan waterstaatswerken door bestrijding van de muskus- en de beverrat. De aan het strafrechtelijke verwijt ten grondslag liggende gedraging kan gezien de in het arrest besproken parlementaire behandeling bezwaarlijk anders worden verricht dan door bestuursfunctionarissen in het kader van de uitvoering van de aan het waterschap opgedragen bestuurstaak. Het openbaar ministerie wordt niet-ontvankelijk verklaard in de vervolging van het waterschap. Hof Arnhem-Leeuwarden 29-03-2022, &lt;a href="https://deeplink.rechtspraak.nl/uitspraak?id=ECLI:NL:GHARL:2022:2331"&gt;ECLI:NL:GHARL:2022:2331&lt;/a&gt;&lt;/p&gt;&#13;
&lt;h5&gt;&lt;strong&gt;&amp;nbsp;&lt;/strong&gt;&lt;strong&gt;Natuurvergunning&lt;/strong&gt;&lt;/h5&gt;&#13;
&lt;p&gt;Natuurvergunning voor wijziging van een varkenshouderij. Intern salderen. Referentiesituatie gebaseerd op een eerder verleende natuurvergunning op grond van de PAS. Onherroepelijke natuurvergunning dient als referentiesituatie. Rav-codes. Gelet op de overgelegde rapportages bestaat er twijfel of de beoogde rendementen daadwerkelijk kunnen en zullen worden behaald. Aan de regels van het Activiteitenbesluit en de -regeling ligt geen passende beoordeling ten grondslag. Capaciteit van de handhaving is om de inrichtingen binnen de provincie Groningen met grote regelmaat te bezoeken. Niet inzichtelijk gemaakt dat de benodigde capaciteit voor handhaving dusdanig is dat overtredingen in praktisch opzicht tot een verwaarloosbare toename van de stikstofemissie zouden leiden. Aan- en afvoerbewegingen ten onrechte niet meegenomen in de Aerius-berekeningen. Om die reden schiet Aerius-berekening tekort. Geen verplichting om gebruik elektrische tractoren voor te schrijven. Rechtbank Noord-Nederland 17-03-2022, &lt;a href="https://deeplink.rechtspraak.nl/uitspraak?id=ECLI:NL:RBNNE:2022:891"&gt;ECLI:NL:RBNNE:2022:891&lt;/a&gt;.&lt;/p&gt;&#13;
&lt;h5&gt;&lt;strong&gt;Gebiedsontwikkeling&lt;/strong&gt;&lt;/h5&gt;&#13;
&lt;p&gt;Voor de Gebiedsontwikkeling Oostelijke Langstraat (GOL) is een ontheffing verleend voor het opzettelijk beschadigen of vernielen van voortplantings- of rustplaatsen van de bunzing, hermelijn en wezel. De ontheffing is geweigerd voor het opzettelijk doden en vangen van deze soorten. De GOL voorziet in een integrale gebiedsontwikkeling aan beide zijden van de A59 vanaf Waalwijk tot aan 's-Hertogenbosch. De GOL is gericht op het verbeteren van de kwaliteit van de leefomgeving en het verbeteren van de veiligheid en bereikbaarheid van bestaande en nieuwe woon-, werk- en recreatiegebieden rondom de A59. Ook de barri&amp;egrave;rewerking van de A59 voor natuur en waterberging wordt aangepakt. Het college heeft, anders dan VGNB stelt, terecht bezien of er een andere bevredigende oplossing bestaat waarmee het doel van GOL kan worden bereikt, die geen of een geringere aantasting van de potenti&amp;euml;le habitat van de bunzing, hermelijn en wezel veroorzaakt. Het college heeft daarvoor gebruik kunnen maken van de informatie uit de onderzoeken naar alternatieven die zijn gedaan voor de provinciale inpassingsplannen. Deze varianten zijn ook besproken in de uitspraak over de provinciale inpassingsplannen en de uitvoeringsbesluiten van 24 november 2021, ECLI:NL:RVS:2021:2627, r.o. 16-19.7. Omdat de door VGNB genoemde varianten onvoldoende bijdragen aan het bereiken van het doel van de GOL heeft het college terecht gesteld dat die varianten niet zijn te duiden als een andere bevredigende oplossing. Beroep ongegrond. ABRS 06-04-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:1006"&gt;ECLI:NL:RVS:2022:1006&lt;/a&gt;&lt;/p&gt;&#13;
&lt;h2&gt;Marktordening&lt;/h2&gt;&#13;
&lt;h5&gt;&lt;strong&gt;Mededingingswet&lt;/strong&gt;&lt;/h5&gt;&#13;
&lt;p&gt;Het wetsvoorstel tot Wijziging van de Mededingingswet in verband met het expliciteren van de uitsluiting van het kartelverbod van gedragingen in het kader van het gemeenschappelijke landbouw- en visserijbeleid en technische wijzigingen van het concentratietoezicht, en wijziging van Boek 6 van het Burgerlijk Wetboek en de Overgangswet nieuw Burgerlijk Wetboek in verband met de nationale toepassing van de mogelijkheid tot privaatrechtelijke handhaving van het mededingingsrecht nadert de eindfase. De vaste commissie in de Eerste Kamer heeft een blanco eindverslag vastgesteld. (&lt;a href="https://zoek.officielebekendmakingen.nl/kst-1023036"&gt;Kamerstukken I, 2021/22, 35770, nr. A&lt;/a&gt;).&lt;/p&gt;&#13;
&lt;h5&gt;&lt;strong&gt;&amp;nbsp;&lt;/strong&gt;&lt;strong&gt;Staatssteun&lt;/strong&gt;&lt;/h5&gt;&#13;
&lt;p&gt;De instrumenten voor staatsteun in de landbouw, de bosbouw en het landelijk gebied zullen worden herzien door de Europese Unie. De voorstellen van de Commissie daartoe worden becommentarieerd door de Nederlandse overheid (Dutch response to the revision of the Guidelines for state aid in agriculture, forestry and in rural areas and for the Agricultural Block Exemption Regulation). Men is het er in hoofdlijnen wel mee eens. &lt;a href="https://zoek.officielebekendmakingen.nl/blg-1026350"&gt;Kamerstukken I, 2021/22, 21109, nr. Z&lt;/a&gt;.&lt;/p&gt;&#13;
&lt;h5&gt;&lt;strong&gt;Nationaal Strategisch Plan&lt;/strong&gt;&lt;/h5&gt;&#13;
&lt;p&gt;De Europese Commissie is kritisch over het door Nederland ingediende concept- nationaal strategisch plan: het plan moet substantieel worden verbeterd. Er zijn vele elementen die ontbreken, die incompleet zijn of inconsistent. (&lt;a href="https://zoek.officielebekendmakingen.nl/blg-1025394"&gt;Kamerstukken II, 2021/22, 28625, nr. 337&lt;/a&gt;). De minister schrikt er niet van en gaat verder met het goedkeuringsproces.&lt;/p&gt;&#13;
&lt;h5&gt;&lt;strong&gt;Betaling&lt;/strong&gt;&lt;/h5&gt;&#13;
&lt;p&gt;Herberekening basis- en vergroeningsbetaling 2016; strafrechtelijk onderzoek "Eider"; tegenstrijdige verklaringen over feitelijk gebruik; in het licht van wat appellant aanvoert, heeft verweerder niet afdoende gemotiveerd waarom hij de verklaringen van de verdachte in de strafzaak zwaarder laat wegen dan die van appellant. De verklaringen van de andere getuige kunnen naast die van appellant bestaan. Motiveringsvernietiging. CBB 05-04-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:152"&gt;ECLI:NL:CBB:2022:152&lt;/a&gt;&lt;/p&gt;&#13;
&lt;h2&gt;Dieren&lt;/h2&gt;&#13;
&lt;h5&gt;&lt;strong&gt;Kippen&lt;/strong&gt;&lt;/h5&gt;&#13;
&lt;p&gt;Met betrekking tot de door verweerder gehanteerde methode voor het vaststellen van vangletsel heeft het College eerder geoordeeld dat er geen aanknopingspunt is voor het oordeel dat deze methode voor het vaststellen van vangletsel niet deugdelijk is en het WUR-rapport is daarin betrokken. In hetgeen appellante heeft aangevoerd ziet het College geen aanleiding hierover nu anders te oordelen. Het is voldoende aannemelijk dat als een bloeding donkerrood of paars is en een grootte heeft van 3 cm of meer, die bloeding is ontstaan tijdens het vangen van de kuikens en het laden in de containers. De algemene stelling van appellante dat een substantieel deel van de Nederlandse mannen kleurenblind is en dat uit niets blijkt dat dit bij toezichthoudende dierenartsen anders is, is onvoldoende om aannemelijk te achten dat &amp;eacute;&amp;eacute;n of meer van de in deze zaken bij de inspecties betrokken toezichthouders in feite ook kleurenblind waren. Ook gelet op hetgeen verweerder daarover onweersproken naar voren heeft gebracht, gaat het College ervan uit dat de toezichthouders in staat waren om overeenkomstig genoemde methode mede aan de hand van de kleur van de bloeding te beoordelen of sprake was van vangletsel. Ook overigens ziet het College geen aanleiding voor twijfel aan de juistheid van de bevindingen van de toezichthouders, die zijn neergelegd in de rapporten van bevindingen. Het College verklaart de hoger beroepen in de overige boetezaken dan ook ongegrond. CBB 29-03-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:149"&gt;ECLI:NL:CBB:2022:149&lt;/a&gt;&lt;/p&gt;&#13;
&lt;h5&gt;&lt;strong&gt;Hokverrijking&lt;/strong&gt;&lt;/h5&gt;&#13;
&lt;p&gt;Verzoek om handhavend optreden. In het handhavingsverzoek zijn voldoende aanknopingspunten gegeven aan de minister voor een nader onderzoek naar vaststelling van een overtreding van artikel 2.22, eerste lid, van het Besluit houders van dieren. De foto's in het vakblad 'Boerderij' geven een goed beeld van de ligboxstal. Een stuk PVC om een buis is volgens de brochure Hokverrijking van de WUR niet voldoende voor zeugen in een inseminatiestal. De brochure wordt door verweerder samen met de Checklist hokverrijking varkens als uitgangspunt gehanteerd bij welzijnsinspecties. Handhavingsverzoek is niet te algemeen en te onbepaald. Het bestreden besluit wordt vernietigd wegens strijd met artikel 7:12, eerste lid, van de Awb. CBB 05-04-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:160"&gt;ECLI:NL:CBB:2022:160&lt;/a&gt;&lt;/p&gt;&#13;
&lt;h5&gt;&lt;strong&gt;Vangletsel&lt;/strong&gt;&lt;/h5&gt;&#13;
&lt;p&gt;Boetes voor vangletsel. Overtredingen terecht vastgesteld. Wel verlaging van de boete vanwege overschrijding van de redelijke termijn. Rechtbank Rotterdam 31-03-2022, &lt;a href="https://deeplink.rechtspraak.nl/uitspraak?id=ECLI:NL:RBROT:2022:2745"&gt;ECLI:NL:RBROT:2022:2745&lt;/a&gt;. Zie ook: &lt;a href="https://deeplink.rechtspraak.nl/uitspraak?id=ECLI:NL:RBROT:2022:2740"&gt;ECLI:NL:RBROT:2022:2740&lt;/a&gt;; &lt;a href="https://deeplink.rechtspraak.nl/uitspraak?id=ECLI:NL:RBROT:2022:2744"&gt;ECLI:NL:RBROT:2022:2744&lt;/a&gt;&lt;/p&gt;&#13;
&lt;p&gt;De minister richt zich in hoger beroep tegen het oordeel van de rechtbank dat onvoldoende is bewezen dat het geconstateerde letsel is ontstaan bij het vangen van de kuikens. De rechtbank oordeelde dat de methode die de minister bij het vaststellen van de overtredingen had gebruikt, niet deugdelijk was. Het College wijst erop dat dezelfde methode inmiddels in meerdere zaken in hoger beroep bij het College aan de orde is geweest en dat het College in die zaken steeds heeft geoordeeld dat er geen aanknopingspunt is voor het oordeel dat de door de minister gehanteerde methode voor het vaststellen van vangletsel niet deugdelijk is. Het College ziet in hetgeen door partijen bij de rechtbank en in hoger beroep naar voren is gebracht geen aanleiding om van zijn eerdere uitspraken af te wijken. Het hoger beroep van de minister slaagt, de aangevallen uitspraak wordt vernietigd en het tegen de boetebesluiten ingestelde beroep wordt alsnog ongegrond verklaard. CBB 12-04-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:169"&gt;ECLI:NL:CBB:2022:169&lt;/a&gt;. Zie ook: &lt;a href="https://deeplink.rechtspraak.nl/uitspraak?id=ECLI:NL:CBB:2022:168"&gt;ECLI:NL:CBB:2022:168&lt;/a&gt;&lt;/p&gt;&#13;
&lt;h2&gt;Planten&lt;/h2&gt;&#13;
&lt;h5&gt;&lt;strong&gt;Knolcyperus&lt;/strong&gt;&lt;/h5&gt;&#13;
&lt;p&gt;Teeltverbod opgelegd wegens besmetting met knolcyperus. Volgens verweerster blijkt uit de foto en de schets van de keurmeester dat het gehele perceel van verzoekster is besmet met knolcyperus. Verzoekster betwist dit en stelt dat slechts 1% van het perceel is besmet. De voorzieningenrechter is van oordeel dat verweerster onvoldoende bewijs heeft geleverd dat het volledige perceel van verzoekster is besmet met knolcyperus. Of voldoende onderzoek is verricht naar de omvang van de besmetting valt daardoor ook niet vast te stellen. De voorzieningenrechter ziet in dit geval aanleiding om verweerster op te dragen dit gebrek te herstellen door het perceel van verzoekster opnieuw te controleren en de bevindingen hiervan nauwkeurig vast te leggen conform de instructie in een veldschets en op foto's. Hoewel, gelet op het voorgaande, voorshands het bestreden besluit een rechtmatigheidsgebrek vertoont, ziet de voorzieningenrechter in afwachting van de uitkomst van de bestuurlijke lus geen aanleiding voor het treffen van een voorlopige voorziening. CBB 23-03-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:148"&gt;ECLI:NL:CBB:2022:148&lt;/a&gt;&lt;/p&gt;&#13;
&lt;h2&gt;Producten&lt;/h2&gt;&#13;
&lt;h5&gt;&lt;strong&gt;Aardappelen&lt;/strong&gt;&lt;/h5&gt;&#13;
&lt;p&gt;Vraag of schade aan partij aardappelen het gevolg is van het gebruik van ethyleen bij de bewaring van de aardappelen. Deskundigenbericht uitgebracht. Vraag negatief beantwoord. Hof Den Bosch 18-08-2020, &lt;a href="https://deeplink.rechtspraak.nl/uitspraak?id=ECLI:NL:GHSHE:2020:2597"&gt;ECLI:NL:GHSHE:2020:2597&lt;/a&gt;. Zie ook: &lt;a href="https://deeplink.rechtspraak.nl/uitspraak?id=ECLI:NL:GHSHE:2022:841"&gt;ECLI:NL:GHSHE:2022:84&lt;/a&gt;.&lt;/p&gt;&#13;
&lt;h2&gt;Milieurecht&lt;/h2&gt;&#13;
&lt;h5&gt;&lt;strong&gt;Fijnstof&lt;/strong&gt;&lt;/h5&gt;&#13;
&lt;p&gt;Er is een Regeling specifieke uitkeringen oplossen fijnstofknelpunten rondom veehouderijen (&lt;a href="https://zoek.officielebekendmakingen.nl/stcrt-2022-8603.html"&gt;Stcrt. 2022, nr. 8603&lt;/a&gt;). De Europese richtlijn luchtkwaliteit verplicht tot het opstellen van een plan wanneer de grenswaarden voor luchtkwaliteit worden overschreden. Dat is het geval bij een aantal veehouderijen in Nederweert, Peel en Maas en Someren.&amp;nbsp; Op grond van deze regeling kan de Minister van Infrastructuur en Waterstaat een specifieke uitkering verstrekken aan deze gemeenten. De uitkering is er voor de door hen betaalde nadeelcompensatie of, voor gemaakte kosten voor de aankoop van een woning voor het oplossen van een fijnstofknelpunt.&lt;/p&gt;&#13;
&lt;h5&gt;&lt;strong&gt;Gebruiksnormen&lt;/strong&gt;&lt;/h5&gt;&#13;
&lt;p&gt;In het jaar 2022 wordt de korting op de stikstof gebruiksnorm bij het telen van ma&amp;iuml;s op alle zand- en l&amp;ouml;ssgronden na het scheuren van grasland eenmalig verhoogd van de huidige 65 kg N per hectare naar 85 kg N per hectare. Dat betekent dat in plaats van 65 kg N minder, in 2022 85 kg N minder per hectare mag worden toegepast. Dat betekent op zuidelijk zand en l&amp;ouml;ss een stikstofgebruiksnorm van 112 &amp;ndash; 85 = 27 kg N per hectare. Op overige zandgronden een stikstofgebruiksnorm van 140 &amp;ndash; 85 = 55 kg N per hectare. Dit vloeit voort uit een wijziging van de Uitvoeringsregeling Meststoffenwet (&lt;a href="https://zoek.officielebekendmakingen.nl/stcrt-2022-10999.html"&gt;Stcrt. 2022, nr. 10999&lt;/a&gt;)&lt;/p&gt;&#13;
&lt;h5&gt;&lt;strong&gt;Vergunning&lt;/strong&gt;&lt;/h5&gt;&#13;
&lt;p&gt;Omgevingsvergunning voor uitbreiding mestbe- en verwerking (van 80.000 naar 450.000 m&amp;sup3;). Strijd met artikel 11 van het Besluit Chw zodat artikel 1.6a van de Chw niet aan eisers mag worden tegengeworpen. Er is geen sprake van een wezenlijk andere inrichting die door de aanvraag ontstaat, waardoor verweerder niet (meer) bevoegd zou zijn om een veranderingsvergunning te verlenen. De rechtbank is met verweerder van oordeel dat in redelijkheid het mer-beoordelingsbesluit uit 2016, ook na wijzigingen in de aanvraag, betrokken kon worden bij de totstandkoming van het bestreden besluit. Gronden over de Wet Bibob en de Wet natuurbescherming struikelen over het relativiteitsvereiste. Er is met het bestreden besluit geen schaarste gecre&amp;euml;erd, zodat van toedeling van een schaars recht in deze zin bij de omgevingsvergunning geen sprake kan zijn. De rechtbank stelt vast dat de te verwachten geurbelasting voor de vergunningverlening moest worden berekend omdat zowel de agrarische als de industri&amp;euml;le geurbronnen niet of niet volledig operationeel waren. In een dergelijke situatie kan (nog) niet worden gemeten. Hoewel eisers hebben gepleit voor metingen in plaats van berekeningen, is de rechtbank van oordeel dat de wijze waarop de vergunning is voorbereid en de geurbelasting is berekend niet onzorgvuldig, onjuist of anderszins niet conludent is. Of de berekeningen in het geurrapport en de daarbij gehanteerde uitgangspunten uiteindelijk voldoende realistisch en betrouwbaar zijn, en of vergunninghoudster zich aan de voorgeschreven geurvracht kan houden, moet in de (nabije) toekomst blijken uit controlemetingen. De rechtbank concludeert dat uit de controlerapporten van na de datum in geding weliswaar blijkt van geurhinder, in niet gekwantificeerde mate, maar daaruit blijkt niet dat wat is vergund niet vergund had mogen of kunnen worden of dat het voor vergunninghoudster niet mogelijk is zich aan de vergunde geurvracht te houden als alle voorschriften worden nageleefd. Nu de totale geurvracht is gedefinieerd kunnen ook de door eisers gevraagde nadere voorschriften niet tot een hoger beschermingsniveau leiden. De door eisers geuite vrees voor gezondheidsschade leidt de rechtbank niet tot de conclusie dat verweerder bij de vergunningverlening is uitgegaan van een niet realistische inschatting van de risico's. Rechtbank Limburg &lt;a href="https://deeplink.rechtspraak.nl/uitspraak?id=ECLI:NL:RBLIM:2022:1342"&gt;22-02-2022, ECLI:NL:RBLIM:2022:1342&lt;/a&gt;&lt;/p&gt;&#13;
&lt;h5&gt;&lt;strong&gt;Fosfaatrechten&lt;/strong&gt;&lt;/h5&gt;&#13;
&lt;p&gt;Door de onrechtmatige besluitvorming van verweerder heeft verzoeker zijn fosfaatrechten niet kunnen verkopen voor de in 2018 geldende prijs en onder de toen geldende afromingsvoorwaarden De gestelde schade en causaal verband zijn voldoende aannemelijk gemaakt. Het verzoek wordt toegewezen (&amp;euro; 14.882,55). CBB 29-03-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:147"&gt;ECLI:NL:CBB:2022:147&lt;/a&gt;&lt;/p&gt;&#13;
&lt;p&gt;Appellant heeft geen belang bij beoordeling van de beroepsgrond dat het bestreden besluit 1 in strijd is met artikel 35 van het VWEU, aangezien appellant geen melk uitvoert. Geen aanleiding om het excretieforfait waarvan verweerder is uitgegaan in het bestreden besluit 1 aan te passen; uit de gegevens die appellant heeft verstrekt, is niet op te maken per wanneer de gevolgen van de BVD zijn ingetreden en invloed hebben gehad op de melkproductie. Appellant heeft niet aannemelijk gemaakt dat het fosfaatrechtenstelsel een individuele en buitensporige last op hem legt. Geen aanleiding om een ontheffing te verlenen. CBB 05-04-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:154"&gt;ECLI:NL:CBB:2022:154&lt;/a&gt;&lt;/p&gt;&#13;
&lt;p&gt;Beroep op de startersregeling terecht afgewezen. Geen strijd met artikel 1 van het Eerste Protocol bij het EVRM. Beroep ongegrond. Heropening in verband met verzoek om schadevergoeding. CBB 05-04-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:157"&gt;ECLI:NL:CBB:2022:157&lt;/a&gt;&lt;/p&gt;&#13;
&lt;h5&gt;&lt;strong&gt;Emissie&lt;/strong&gt;&lt;/h5&gt;&#13;
&lt;p&gt;Emissiearme stalsystemen bij melkrundveehouderijen zijn ontwikkeld om ammoniakemissie te beperken. Daardoor worden de gevolgen voor Natura 2000-gebieden ook beperkt. Al langer leeft de vraag hoeveel ammoniakemissie deze stalsystemen daadwerkelijk kunnen beperken. Bij de toetsing aan de norm in artikel 2.7 van de Wnb kan niet zonder meer van de haalbaarheid van de in de Rav genoemde emissiefactoren worden uitgegaan. Deze uitspraak gaat over het emissiearme huisvestingssysteem (ook wel stalsysteem genoemd) BWL 2010.34.V8 (A 1.13) dat veel in Nederland wordt toegepast. De rechtbank heeft haar eigen deskundige, de Stichting Advisering Bestuursrechtspraak ingeschakeld om te onderzoeken hoe het rendement van dit systeem is bepaald en of het beloofde rendement ook kan worden behaald. De rechtbank is naar aanleiding van de bevindingen in het StAB advies over de totstandkoming van deze Rav factor van oordeel dat verweerder in dit geval niet van de Rav factor voor stalsysteem A.1.13 kon uitgaan. Deze Rav factor zal moeten worden gecorrigeerd. Gelet op de algemene onderzoeksrapporten kan verweerder echter ook niet van een gecorrigeerde Rav factor uitgaan. Het staat niet vast dat het project met het aangevraagde emissiearme stalsysteem daadwerkelijk zal leiden tot een gelijkblijvende of lagere stikstofdepositie. Er zijn veel factoren van invloed op de daadwerkelijke ammoniakemissie in een aangevraagd project. Er kunnen meerdere beschermingsmaatregelen worden getroffen. De agrari&amp;euml;r kan kiezen en verweerder zal deze keuzes moeten onderzoeken. De rechtbank volstaat met een vernietiging van de aangevraagde natuurvergunning. Rechtbank Oost-Brabant 08-04-2022, &lt;a href="https://deeplink.rechtspraak.nl/uitspraak?id=ECLI:NL:RBOBR:2022:1323"&gt;ECLI:NL:RBOBR:2022:1323&lt;/a&gt;&lt;/p&gt;&#13;
&lt;h5&gt;&lt;strong&gt;Fosfaatreductieplan&lt;/strong&gt;&lt;/h5&gt;&#13;
&lt;p&gt;Tussenuitspraak. Verweerder heeft een te beperkte toepassing gegeven aan de uitspraak van het College van 23 februari 2021 (ECLI:NL:CBB:2021:174). Zoals appellanten aanvoeren, ging het bij de benodigde investeringen om op de oude locatie naar 190 melkkoeien te groeien niet alleen om extra melkquotum, maar (onder meer) ook om de aankoop van melkkoeien. Van appellanten kon in het zicht van de onteigening en de effectuering daarvan op korte termijn niet gevergd worden dat zij zouden investeren - ongeacht op welke wijze precies - in melkquotum en melkkoeien. Het bestreden besluit 2 is in strijd met artikel 1 van het Eerste Protocol bij het Verdrag tot bescherming van de rechten van de mens en de fundamentele vrijheden. Het College ziet in het belang van een spoedige be&amp;euml;indiging van het geschil aanleiding verweerder op te dragen een nieuw besluit te nemen. CBB 12-04-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:174"&gt;ECLI:NL:CBB:2022:174&lt;/a&gt;&lt;/p&gt;&#13;
&lt;h2&gt;Diversen&lt;/h2&gt;&#13;
&lt;h5&gt;&lt;strong&gt;Landbouwbodems&lt;/strong&gt;&lt;/h5&gt;&#13;
&lt;p&gt;Er is een evaluatie uitgevoerd over de voortgang van het Nationaal Programma Landbouwbodems. Dat programma loopt over vier sporen:&lt;/p&gt;&#13;
&lt;p&gt;Spoor 1: Kennisontwikkeling en -verspreiding. Er zijn verschillende initiatieven.&lt;/p&gt;&#13;
&lt;p&gt;Spoor 2: Beleidsimpulsen. Duurzaam bodembeheer en koolstofvastlegging zijn onderdeel van het Nationaal Strategisch Plan &amp;ndash; GLB), en geconcretiseerd met maatregelen als permanent grasland en vang- en rustgewassen. Ook pacht wordt nog genoemd.&lt;/p&gt;&#13;
&lt;p&gt;Spoor 3: innovatie in de agroketen. In&amp;nbsp; mei komt er een bodemtop. Daar moet gesproken worden over de vertaalslag naar de praktijk.&lt;/p&gt;&#13;
&lt;p&gt;Spoor 4: versterken van regionale initiatieven. Dat loopt via de Regio-Deals.&lt;/p&gt;&#13;
&lt;p&gt;De evaluatie geeft enkele algemene aanbevelingen. (&lt;a href="https://zoek.officielebekendmakingen.nl/kst-35925-XIV-100.html"&gt;Kamerstukken II, 2021/22, 35925 XIV, nr. 100&lt;/a&gt;).&lt;/p&gt;&#13;
&lt;p&gt;&amp;nbsp;&lt;/p&gt;</content><legacyfootnotes/><footnotes><footnote/></footnotes><auteurs/><published>2022-05-12 13:55:31</published><modified>2023-01-12 15:33:09</modified><editiondate>2022-05-12</editiondate><htmlpath>https://denhollander.info/artikel/17206</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2012</searchword><id>10122</id><udhid>UDH:TvAR/10122</udhid><titel>Rechtspraak 5706. Verkeersbesluit Flevoland (TvAR 2012/5706)</titel><searchwords><searchword>TvAR 10/2012</searchword><searchword>TvAR 2012/5706</searchword><searchword>UDH:TvAR/10122</searchword></searchwords><attachments><attachment><name>TvAR2012_10_08_5706.pdf</name><extention>pdf</extention><url>https://denhollander.info/download/8717/ci</url></attachment></attachments><inleiding>Bij het nemen van verkeersbesluiten komt het bestuursor­gaan een ruime beoordelingsmarge toe. Daarbij moeten alle verschillende bij het nemen van een dergelijk besluit be­trokken belangen tegen elkaar worden afgewogen. De rech­ter zal zich bij de beoordeling van een dergelijk besluit te­rughoudend moeten opstellen en slechts dienen te toetsen of het besluit strijdig is met wettelijke voorschriften, dan wel of sprake is van zodanige onevenwichtigheid in de afweging van de betrokken belangen, dat het bestuursorgaan niet in redelijkheid tot dat besluit heeft kunnen komen &#13;
</inleiding><content>Procesverloop &#13;
Bij besluit van 20 oktober 2009 hebben de colleges, voor zover thans van belang, besloten tot het opheffen van een doelgroepenstrook en het instellen van venstertijden voor landbouwverkeer op de N302 tussen de turborotonde Knar­dijk/Harderdijk in de provincie Flevoland en het kruispunt Ceintuurbaan-Leuvenumseweg te Harderwijk in de provin­cie Gelderland (hierna: verkeersbesluit). &#13;
Bij separate besluiten van 15 juli 2010 hebben de colle­ges het door onder meer [appellant] daartegen gemaakte be­zwaar ongegrond verklaard. &#13;
Bij uitspraak van 7 juli 2011 heeft de rechtbank, voor zover thans van belang, het door onder meer [appellant] daarte­gen ingestelde beroep ongegrond verklaard. Deze uitspraak is aangehecht. &#13;
Tegen deze uitspraak heeft [appellant] hoger beroep inge­steld. &#13;
De colleges hebben een verweerschrift ingediend. &#13;
[appellant] heeft nadere stukken ingediend. &#13;
De Afdeling heeft de zaak ter zitting behandeld op 10 juli 2012, waar [appellant], vertegenwoordigd door ing. H. Smit, werkzaam bij Van Deutekom B.V. en de colleges, vertegen­woordigd door mr. G. Jacobse en ing. H. Willekes, beiden werkzaam bij de provincie Gelderland, zijn verschenen. &#13;
Overwegingen &#13;
1. Ingevolge artikel 2, eerste lid, van de Wegenverkeers­wet 1994 (hierna: Wvw 1994) kunnen de krachtens deze wet vastgestelde regels strekken tot: &#13;
a. het verzekeren van de veiligheid op de weg; &#13;
b. het beschermen van weggebruikers en passagiers; &#13;
c. het in stand houden van de weg en het waarborgen van de bruikbaarheid daarvan; &#13;
d. het zoveel mogelijk waarborgen van de vrijheid van het verkeer. &#13;
Ingevolge het tweede lid kunnen de krachtens deze wet vast­gestelde regels voorts strekken tot: &#13;
a. het voorkomen of beperken van door het verkeer veroor­zaakte overlast, hinder of schade alsmede de gevolgen voor het milieu, bedoeld in de Wet milieubeheer; &#13;
b. het voorkomen of beperken van door het verkeer veroor­zaakte aantasting van het karakter of van de functie van ob­jecten of gebieden. &#13;
Ingevolge artikel 15, tweede lid, geschieden maatregelen op of aan de weg tot wijziging van de inrichting van de weg of tot het aanbrengen of verwijderen van voorzieningen ter re­geling van het verkeer krachtens een verkeersbesluit, indien de maatregelen leiden tot een beperking of uitbreiding van het aantal categorieën weggebruikers dat van een weg of weggedeelte gebruik kan maken. &#13;
Ingevolge artikel 21 van het Besluit administratieve bepa­lingen inzake het wegverkeer vermeldt de motivering van het verkeersbesluit in ieder geval welke doelstelling of doel­stellingen met het verkeersbesluit worden beoogd. Daarbij &#13;
wordt aangegeven welke van de in artikel 2, eerste en twee­de lid, van de wet genoemde belangen ten grondslag liggen aan het verkeersbesluit. Indien tevens andere van de in arti­kel 2, eerste en tweede lid, van de wet genoemde belangen in het geding zijn, wordt voorts aangegeven op welke wijze de belangen tegen elkaar zijn afgewogen. &#13;
Ingevolge artikel 24, aanhef en onder a, worden verkeers­besluiten genomen na overleg met de korpschef van het be­trokken regionale politiekorps. &#13;
2. Met het in bezwaar gehandhaafde verkeersbesluit wordt uitvoering gegeven aan het landelijke Duurzaam Veilig be­leid, dat is opgenomen in het Provinciaal Verkeer- en Ver­voerplan 2 van de provincie Gelderland. Hierin is de N302 gekarakteriseerd als weg met gebiedsontsluitende func­tie type I, te weten een weg met 2x2 rijstroken zonder doel­groepstroken. Op een dergelijke weg is landbouwverkeer in principe niet toegestaan. &#13;
Het verkeersbesluit strekt ertoe voormeld gedeelte van de N302, te weten ter hoogte van het aquaduct, overeenkomstig genoemd beleid aan te passen. Evenwel wordt gebruik van de N302 ten behoeve van landbouwverkeer buiten venster­tijden toegestaan. Aan het verkeersbesluit is ten grondslag gelegd het belang bij het verzekeren en mogelijk verbeteren van de verkeersveiligheid en het waarborgen van de vrijheid van het verkeer door goede doorstroming en afwikkeling. Voorts is in dit verkeersbesluit vermeld dat bedrijven die als gevolg hiervan aantoonbare schade ondervinden, in aanmer­king komen voor nadeelcompensatie. &#13;
3. [appellant] betoogt dat de rechtbank heeft miskend dat hij door het verkeersbesluit onevenredig in zijn belangen is ge­troffen. Hiertoe voert hij aan dat hij voor zijn gezinsinko­men volledig afhankelijk is van zijn loonbedrijf. Hij maakt dagelijks met landbouwvoertuigen gebruik van het gedeel­te van de N302 waarop het verkeerbesluit ziet, teneinde alle klanten te bedienen die hij aan beide zijden van het Velu­wemeer heeft. Door het verkeersbesluit zal dit gedurende de venstertijden niet meer mogelijk zijn, waardoor hij buiten­proportionele schade zal leiden. Ter toelichting van zijn be­toog verwijst hij naar het rapport “Topsector Agro&amp;Food; ‘Agro&amp;Food: de Nederlandse groeidiamant” van juni 2011. Voorts heeft niet voldoende onderzoek plaatsgevonden en dient in overleg te worden gezocht naar minder belasten­de, alternatieve maatregelen dan wel dient te worden afge­zien van het instellen van venstertijden. Dit gaat niet ten koste van de verkeersveiligheid en de doorstroming van het verkeer. Gebleken is dat in vergelijkbare situaties, zoals bij de Kiltunnel, landbouwverkeer wel wordt toegestaan, aldus [appellant]. &#13;
3.1. De rechtbank heeft, onder verwijzing naar de vaste rechtspraak van de Afdeling, terecht overwogen dat het col­lege bij het nemen van een verkeersbesluit een ruime beoor­delingsmarge toekomt. Het is aan het college om alle ver­schillende bij het nemen van een dergelijk besluit betrokken belangen tegen elkaar af te wegen. De rechter zal zich bij de beoordeling van een dergelijk besluit terughoudend moeten opstellen en slechts dienen te toetsen of het besluit strijdig is met wettelijke voorschriften, dan wel of sprake is van zo­danige onevenwichtigheid in de afweging van de betrokken belangen, dat het bestuursorgaan niet in redelijkheid tot dat besluit heeft kunnen komen. &#13;
3.2. Zoals vermeld in overweging 2.2 is op een weg met een gebiedsontsluitende functie type I landbouwverkeer in prin­cipe niet toegestaan. Niettemin hebben de colleges uitge­breid onderzoek gedaan naar alternatieven voor het land­bouwverkeer op de N302. In een rapport van 4 april 2007, genaamd “Reconstructie N302 Harderwijk (A28) - Flevo­land, Oplossingsrichtingen voor het landbouwverkeer”, aangevuld met de notitie “Reconstructie N302 Harderwijk (A28) - Flevoland, provinciaal standpunt m.b.t. landbouw­verkeer N302 (aquaduct)” van 3 september 2007 en een memo van 6 oktober 2008 van de provincie Gelderland zijn alternatieven in beeld gebracht en beoordeeld. Deze docu­menten zijn onder meer opgesteld naar aanleiding van ver­richte simulaties en overleggen tussen gemeentes en met be­langenorganisaties. Hierin zijn mede de door [appellant] bedoelde en genoemde vergelijkbare situaties betrokken. Uiteindelijk is aan de hand hiervan vastgesteld dat het in het verkeersbesluit opgenomen alternatief de voorkeur ver­dient, gelet op de in artikel 2, eerste lid, van de Wvw 1994 genoemde belangen. Er is aldus rekening gehouden met verkeersveiligheid, verkeersafwikkeling, uniformiteit en handhaving, evenals met een doelmatig gebruik van de in­frastructuur en praktische overwegingen. Voorts heeft de korpschef van politie Noord- en Oost-Gelderland op 12 no­vember 2009 positief geadviseerd. &#13;
Uit het voorgaande volgt dat de belangen van de landbouw­sector, waaronder die van [appellant], zijn meegewogen in de besluitvorming. Hierbij wordt in aanmerking geno­men dat de colleges in het verkeersbesluit hebben opgeno­men dat bedrijven die als gevolg hiervan aantoonbare scha­de ondervinden, hiervoor worden gecompenseerd. Hiertoe wordt een nadeelcompensatieregeling opgesteld. Overigens is ter zitting door de colleges erkend dat [appellant] door het verkeersbesluit meer wordt benadeeld dan andere belang­hebbenden, hetgeen een gegeven is bij een beroep van [ap­pellant] op de nadeelcompensatieregeling. &#13;
Gezien het vorenstaande heeft de rechtbank terecht geoor­deeld dat het verkeersbesluit niet strijdig is met wettelijke voorschriften. Voorts heeft de rechtbank terecht geen aanlei­ding gezien voor het oordeel dat een onevenwichtige afwe­ging van de betrokken belangen heeft plaatsgevonden. De rechtbank heeft derhalve terecht geoordeeld dat de colleges, gegeven de hun toekomende ruime beoordelingsmarge, in redelijkheid het verkeersbesluit hebben kunnen nemen. Het betoog faalt. &#13;
4. Het hoger beroep is ongegrond. De uitspraak van de rechtbank dient, voor zover aangevallen, te worden beves­tigd. &#13;
5. Voor een proceskostenveroordeling bestaat geen aanlei­ding. &#13;
Beslissing &#13;
De Afdeling bestuursrechtspraak van de Raad van State &#13;
Recht doende in naam der Koningin: &#13;
bevestigt de uitspraak van de rechtbank, voor zover aange­vallen. &#13;
Noot &#13;
Dat besluiten over verkeersmaatregelen of inrichting van wegen verstrekkende gevolgen kunnen hebben voor de ge­bruikers, is evident. Ook landbouwverkeer heeft nogal eens te maken met beleidswijzigingen. Zo zijn tractoren steeds minder gewenst in de bebouwde kommen van steden en dor­pen. Wel worden zij dan weer toegelaten op 80-kilometer­wegen, waar zij voorheen niet welkom waren. In de onder­havige uitspraak werd landbouwverkeer het gebruik van een deel van de N302 ontzegd en werd een doelgroepenstrook &#13;
opgeheven. Belanghebbende, een loonbedrijf, maakte daar bezwaar tegen. De rechter constateert dat het college bij het nemen van een verkeersbesluit een ruime beoordelingsmar­ge toekomt en dat het aan het college is om alle verschil­lende bij het nemen van een dergelijk besluit betrokken be­langen tegen elkaar af te wegen. De rechter zal zich bij de beoordeling van een dergelijk besluit terughoudend moe­ten opstellen en slechts dienen te toetsen of het besluit strij­dig is met wettelijke voorschriften, dan wel of sprake is van zodanige onevenwichtigheid in de afweging van de betrok­ken belangen, dat het bestuursorgaan niet in redelijkheid tot dat besluit heeft kunnen komen. Dit is een standaard-over­weging. Nadat is vastgesteld dat er geen sprake is van strijd met wettelijke regels, wordt nagegaan of met de belangen van de landbouw rekening is gehouden. Dat blijkt het geval. De belanghebbende is aangewezen op een nog op te stellen nadeelcompensatieregeling. De rechter constateert nu alvast dat hij extra getroffen is door het verkeersbesluit, daarmee suggererend dat hij een zgn. ‘speciale last’ ondervindt, die gecompenseerd zal moeten worden. &#13;
D.W. Bruil &#13;
</content><legacyfootnotes/><footnotes><footnote/></footnotes><auteurs>mrs. C.H.M. van Altena, C.J. Borman en mr. A. Hammerstein</auteurs><published>2012-10-01 00:00:00</published><modified>2012-10-01 00:00:00</modified><editiondate>2012-10-01</editiondate><htmlpath>https://denhollander.info/artikel/10122</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>4886</id><udhid>UDH:TvAR/4886</udhid><titel>1) B en W Leiderdorp, 2) B en W Leiden, 3) Minister van VROM, tegen de uitspraak van Rb. Den Haag d.d. 6 oktober 1995 in het geschil tussen appellanten sub 1 en 2 en appellant sub 3 (TvAR 1997/4862)</titel><searchwords><searchword>TvAR 2/1997</searchword><searchword>TvAR 1997/4862</searchword><searchword>UDH:TvAR/4886</searchword></searchwords><attachments><attachment><name>1997_nr 2_Rechtspraak_4862.pdf</name><extention>pdf</extention><url>https://denhollander.info/download/4828/ci</url></attachment></attachments><inleiding>Wet op de Ruimtelijke Ordening, art. 2a, Algemene wet bestuursrecht, art. 1:3, 8:2&#13;
&#13;
De aanwijzing van een gebied als bufferzone is niet een onderdeel van een pkb. Nu de beslissing niet genomen is op grond van enige wettelijke bevoegdheid is geen sprake van rechtsgevolgen voor derden en kan de aanwijzing niet worden aangemerkt als een besluit in de zin van art. 1:3 Awb. Provincies en gemeenten zijn niet verplicht de bufferzoneaanwijzing te volgen.&#13;
</inleiding><content>Uitspraak van 29 augustus 1996 op het hoger beroep van:&#13;
1. burgemeester en wethouders van Leiderdorp;&#13;
2. burgemeester en wethouders van Leiden;&#13;
3. de Minister van Volkshuisvesting, Ruimte lijke Ordening en Milieubeheer (appellanten)&#13;
tegen&#13;
de uitspraak van de arrondissementsrechtbank te Den Haag van 6 oktober 1995 in het geschil tussen: appellanten sub 1 en 2&#13;
en appellant sub 3.&#13;
Procesverloop Bij brief van 7 maart 1994, gericht aan gede-&#13;
puteerde staten van Zuid-Holland, heeft appel-lant sub 3 de concrete begrenzing van de bufferzone Den Haag-Leiden-Zoetermeer definitief vastgesteld.&#13;
Tegen de inhoud van deze brief hebben appel-lanten sub 2 bij brief van 28 maart 1994 en appellanten sub 1 bij brief van 31 maart 1994 een bezwaarschrift bij appellant sub 3 inge-diend.&#13;
Bij de bestreden besluiten van 13 juni 1994, nrs. M221 en M222, heeft appellant sub 3 de bezwaren ongegrond verklaard. Deze beslui-ten zijn aan deze uitspraak gehecht. Tegen de bestreden besluiten hebben appellanten sub 1 bij brief van 13 juli 1994 en appellanten sub 2 bij brief van 22 juli 1994 beroep ingesteld bij de arrondissementsrechtbank te Den Haag.&#13;
Bij de aangevallen uitspraak van 6 oktober 1995, reg. nrs. 94/5721 BESLU en 94/5366 BESLU, verzonden op 18 oktober 1995, heeft de rechtbank de bestreden besluiten vernie-tigd en de bezwaarschriften alsnog niet-ont-vankelijk verklaard. De uitspraak van de rechtbank is aan deze uitspraak gehecht. Tegen de uitspraak van de rechtbank hebben appellanten sub 1 bij brief van 24 oktober&#13;
1995, appellanten sub 2 bij brief van 27 okto- ber 1995 en appellant sub 3 bij brief van 28 november 1995 hoger beroep ingesteld bij de Afdeling bestuursrechtspraak van de Raad van State.&#13;
Bij brieven van onderscheidenlijk 18 januari&#13;
1996, 11 januari 1996 en 18 maart 1996 hebben appellanten het hoger beroep nader gemoti veerd. Deze stukken zijn aan deze uitspraak gehecht.&#13;
Het hoger beroep is op 15 juli 1996 behandeld in een zitting van een Meervoudige Kamer van de Afdeling, waarin appellanten sub 1 vertegenwoordigd door mr. D.W. Bruil, gemachtigde, en F.P.J. van Dieten, ambtenaar der gemeente, appellanten sub 2 vertegen-woordigd door mr. D.W. Bruil, gemachtigde, Tj. van Rij, wethouder, en D. Half werk en L.W.C. Lamers, beiden ambtenaar der gemeente, alsmede appellant sub 3 vertegenwoordigd door mr. J.M. Felkers en mevrouw drs. W.F.M, van der Vliet, beiden ambtenaar ten departemente, hun standpunten hebben toegelicht.&#13;
Overwegingen&#13;
Deel 4 van de Vierde nota over de ruimtelijke ordening Extra (VINEX) is de Planologische Kernbeslissing Nationaal Ruimtelijk Beleid (hierna te noemen: de PKB-NRB). De PKB-NRB is een planologische kernbeslissing als bedoeld in de artikelen 2a en 2b van de Wet op de Ruimtelijke Ordening in samenhang met de artikelen 2 en volgende van het Besluit op de ruimtelijke ordening 1985. In hoofdstuk II, onderdeel II.2, onder i, van de PKB-NRB (blz. 7) is het volgende bepaald: 'Om te voorkomen dat stadsgewesten aaneen-groeien zijn en worden bufferzones aangewezen: goed ingerichte open ruimten tussen stadsgewesten waarin door zorgvuldige bestemming, inrichting en beheer en door grondaankopen door de overheid een duurzaam agrarisch grondgebruik en in delen een inrichting voor recreatie, bos en natuur wordt nagestreefd. Om de geledende functie van bufferzones te handhaven of te versterken, is het beleid gericht op een inrichting die aan deze functie recht doet en - indien nodig - op aankoop van gronden en opstallen door het Bureau beheer landbouwgronden. Voor de inrichting van bufferzones worden instrumenten in het kader van de landinrichting, de planning-procedure openluchtrecreatie en instrumenten voor aankoop en beheer van natuurgebieden en voor de stichting of uitbreiding van staats-boswachterijen ingezet. In de Randstad wordt een Randstadgroenstructuur ontwikkeld.' In Hoofdstuk V, onderdeel V.3, zijn de regionale beleidsuitspraken voor onder meer Zuid-Hol-land neergelegd. Onder g (Randstad-groen-structuur en bufferzones) is als bufferzone onder meer aangewezen: Den Haag-Leiden-Zoetermeer (blz. 62). Op de Regiokaart West (blz. 65) is deze bufferzone, binnen de Rand-stadgroenstructuur, aangegeven met een arcering. Ingevolge Hoofdstuk I, onder b, van de PKB-NRB (blz. 4) wordt de op de kaarten aangege-ven beleidsinformatie, zoals verklaard in de legenda, voor wat betreft het Nederlands grondgebied aangemerkt als beslissingen van wezenlijk belang. De plaatsaanduidingen heb-ben een indicatieve betekenis. Bij de primaire beslissing van 7 maart 1994 heeft appellant sub 3 (de Minister van Volkshuisvesting, Ruimtelijke Ordening en Milieu-&#13;
beheer) de concrete begrenzing van de buffer-zone Den Haag-Leiden-Zoetermeer definitief vastgesteld. Voor zover in dit geschil van belang, heeft appellant sub 3 daarbij bepaald dat het Vliegveld Valkenburg en de Oostvliet-polder tot de bufferzone behoren. Doel van deze beslissing was het bieden van duidelijkheid over de ruimtelijke ontwikke-lingen voor de lange termijn, met het oog op een oplossing voor de verstedelijkingsproble-matiek in dit gedeelte van de Randstad. De rechtbank heeft geoordeeld dat de primaire beslissing geen besluit is als bedoeld in artikel 1:3 van de Algemene wet bestuursrecht. Zij heeft daartoe, kort samengevat, overwogen dat deze beslissing geen onderdeel uitmaakt van de PKB-NRB, zodat artikel 2a, tiende lid, van de Wet op de Ruimtelijke Ordening toe-passing mist. Geen wettelijke bepaling, ook de PKB-NRB niet, verbindt enig rechtsgevolg aan de beslissing. Weliswaar zijn de feitelijke gevolgen die appellant sub 3 voornemens is aan zijn beslissing te verbinden aanzienlijk, doch de omvang van die gevolgen laat onver-let dat het voor een publiekrechtelijke rechts-handeling kenmerkende aspect, namelijk dat door de beslissing van een bestuursorgaan een wijziging ontstaat in de rechten of verplich-tingen van een of meer andere rechtssubjec-ten, in casu ontbreekt. Subsidiair heeft de rechtbank overwogen dat de primaire beslis-sing moet worden aangemerkt als een verza-meling beleidsregels en als zodanig van de mogelijkheid van beroep is uitgezonderd op grond van artikel 8:2, eerste lid, onder a, van de Algemene wet bestuursrecht. De rechtbank heeft hieraan de conclusie verbonden dat appellant sub 3 appellanten sub 1 en 2 ten onrechte in hun bezwaren heeft ontvangen. Om die reden heeft de rechtbank bestreden besluiten vernietigd en de bezwaarschriften alsnog niet-ontvankelijk verklaard. De in hoger beroep tegen deze uitspraak van de rechtbank gerichte grieven treffen geen doel. De Afdeling overweegt daartoe het volgende. Ingevolge artikel 1:3, eerste lid, van de Alge-mene wet bestuursrecht wordt onder een besluit - waartegen op grond van artikel 7:1 in samenhang met artikel 8:1 van die wet een bezwaarschrift kan worden ingediend - ver-staan: een schriftelijke beslissing van een&#13;
bestuursorgaan, inhoudende een publiekrech-telijke rechtshandeling.&#13;
In artikel 2a, tiende lid, van de Wet op de Ruimtelijke Ordening is bepaald dat, voor zover een of meer onderdelen van een plan als bedoeld in het negende lid - dat wil zeggen: een van kracht geworden planologische kern-beslissing - zijn aan te merken als een besluit in de zin van artikel 1:3 van de Algemene wet bestuursrecht, een ieder hiertegen beroep kan instellen bij de Afdeling bestuursrechtspraak. De primaire beslissing is geen planologische kernbeslissing. Zij is niet tot stand gekomen op de wijze voorzien in artikel 2a, voor-noemd. Evenmin kan zij met een planologi-sche kernbeslissing op één lijn worden gesteld. De Wet op de Ruimtelijke Ordening voorziet immers niet in uitwerking van een planologi-sche kernbeslissing, in die zin, dat de uitwer-king deel van die beslissing gaat uitmaken of zelf de status van planologische kernbeslissing verkrijgt. Ook de PKB-NRB kent zulk een regeling niet, nog daargelaten of deze zich met de wet zou verdragen.&#13;
In zoverre komt geen betekenis toe aan de stelling van appellanten dat de primaire beslis-sing, indien zij in de PKB-NRB zou zijn ver-vat, een besluit zou hebben opgeleverd - in de vorm van een zogenoemde concrete beleids-beslissing - waartegen ingevolge artikel 2a, tiende lid, van de Wet op de Ruimtelijke Ordening beroep bij de Afdeling openstaat. Toepassing van dit artikellid is niet aan de orde. Daarvan uitgaande, moet worden vastgesteld dat geen wettelijk voorschrift is aan te wijzen op grond waarvan appellant sub 3 bevoegd is om door middel van een beslissing als de onderhavige, hetzij ten aanzien van andere bestuursorganen, hetzij ten aanzien van parti-culieren, een rechtsverhouding vast te stellen, te wijzigen of op te heffen. Anders dan appellanten hebben betoogd, is er geen aanleiding om zulk een bevoegdheid aan te nemen buiten enig wettelijk voorschrift om. Bij en krachtens de Wet op de Ruimtelijke Ordening is voorzien in een uitgebreid instru-mentarium voor het bevorderen, vastleggen en tegengaan van ruimtelijke ontwikkelingen. In dat kader zijn de taken en bevoegdheden van bestuursorganen van het Rijk, provincie en gemeente nauwkeurig afgebakend. Daar-&#13;
mee strookt niet dat appellant sub 3 voor der-den rechtsgevolgen in het leven zou kunnen roepen door middel van een planologische beslissing die niet tot de wettelijk geregelde instrumenten behoort.&#13;
In dit verband kan in het midden blijven of sprake is van een concrete beleidsbeslissing. De stelligheid en de mate van bepaaldheid van de primaire beslissing kunnen - wat er overi-gens van zij - niet afdoen aan het feit dat de wet een beslissing in deze vorm niet kent. Om dezelfde reden faalt het argument van appellanten dat in de primaire beslissing de status van bufferzone wordt verleend aan een bepaald gebied en dat de wetgever tegen gebiedsaanwijzingen bezwaar en beroep heeft willen openstellen. Zelfs indien sprake zou zijn van een gebied in de door appellanten bedoelde zin, neemt dit niet weg dat de in geding zijnde wijze van statusverlening geen grondslag vindt in enige wetsbepaling. De omstandigheid dat appellant sub 3 op grond van de Wet op de Ruimtelijke Ordening jegens bestuursorganen van provincie en gemeenten over aanwijzings- en vervangingsbevoegd-heden beschikt, met behulp waarvan onder omstandigheden de naleving van het rijks-planologisch beleid kan worden afgedwongen, maakt het vorenstaande niet anders. Niet is uit te sluiten dat de betrokken besturen van gemeente en provincie, bij de uitoefening van hun planologische bevoegdheden in gebieden die appellant sub 3 tot de bufferzone rekent, geneigd zullen zijn de door appellant sub 3 gegeven interpretatie van de PKB-NRB zoveel mogelijk te volgen, teneinde een aan-wijzing of een vervangingsbesluit te voor-komen. Dit wil echter niet zeggen dat zij daartoe verplicht zijn. De primaire beslissing staat er niet aan in de weg dat de omvang van de bufferzone in voorkomende gevallen door de betrokken bestuursorganen of door particulieren bij de administratieve rechter ter discussie kan worden gesteld. Het hiervóór overwogene brengt met zich dat de primaire beslissing geen publiekrechtelijke rechtshandeling inhoudt, in die zin, dat zij rechtsgevolgen voor derden in het leven roept. De rechtbank is met juistheid tot de conclusie gekomen dat in zoverre geen sprake is van een besluit in de zin van de Algemene wet bestuursrecht.&#13;
Ingevolge artikel 8:2, aanhef en onder a, van de Algemene wet bestuursrecht kan geen beroep worden ingesteld - en gezien artikel 7:1 dus ook geen bezwaarschrift worden inge-diend - tegen een besluit inhoudende een alge-meen verbindend voorschrift of een beleidsregel. De Afdeling overweegt ten overvloede dat, voor het geval zou moeten worden aangeno-men dat de primaire beslissing een beleids-regel inhoudt waarvan de vaststelling als zodanig een publiekrechtelijke rechtshande-ling oplevert de rechtbank terecht heeft geoordeeld dat dit artikelonderdeel bezwaar en beroep uitsluit.&#13;
Het betoog van appellanten dat het hier niet gaat om een beleidsregel - te weten een regel van algemene strekking - doch om een besluit tot concretisering van het in de PKB-NRB omschreven beleid naar de plaats, kan niet slagen. De toekenning van de status van bufferzone aan een bepaald gebied, in dier voege dat appellant sub 3 bij de uitoefening van zijn planologische bevoegdheden ter plaatse het beleid inzake bufferzones gaat toe-passen, doet aan de algemene strekking van dit beleid niet af.&#13;
Een en ander voert tot de slotsom dat de rechtbank op goede gronden tot het oordeel is gekomen dat voor appellanten sub 1 en 2 niet de mogelijkheid openstond om tegen de pri-maire beslissing een bezwaarschrift in te dienen. Het hoger beroep is derhalve ongegrond. De aangevallen uitspraak dient te worden bevestigd. Voor een proceskostenveroordeling in hoger beroep zijn geen termen aanwezig.</content><legacyfootnotes/><footnotes><footnote/></footnotes><auteurs/><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/4886</htmlpath></article>
</articles></edition>
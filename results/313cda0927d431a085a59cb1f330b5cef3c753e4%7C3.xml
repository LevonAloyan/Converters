<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2011</searchword><id>9217</id><udhid>UDH:TvAR/9217</udhid><titel>Rechtspraak 5636. Van Tuijl - Coppens (TvAR 2011/5636)</titel><searchwords><searchword>TvAR 5/2011</searchword><searchword>TvAR 2011/5636</searchword><searchword>UDH:TvAR/9217</searchword></searchwords><attachments><attachment><name>TvAR2011_05_05_Rechtspraak_5636.pdf</name><extention>pdf</extention><url>https://denhollander.info/download/8098/ci</url></attachment></attachments><inleiding>Ernstige tekortkomingen van de pachter door de slechte be­talingsmoraal gedurende 25 jaar, het achterhouden van in­formatie omtrent de verkoop en opbrengst van het melk­quotum in 2004 waardoor verpachter zijn aanspraak niet konden vaststellen, het onbevoegd gebruik van een perceel van de verpachter vanaf 1979 tot heden, misdragingen van pachter op 10 april 1992 en 14 augustus 1992. Deze tekort­komingen bieden, ook en in het bijzonder vanwege de op on­derdelen lange duur ervan en de halsstarrige volharding van pachter in zijn tekortkomingen, samen en in onderling verband bezien, meer dan voldoende grond voor ontbinding van de pachtovereenkomsten.&#13;
</inleiding><content>1 Het geding in eerste aanleg tussen Van Tuijl en Coppens&#13;
Voor het geding in eerste aanleg tussen Van Tuijl en Cop­pens verwijst het hof naar de inhoud van het vonnis van 16 september 2009 van de pachtkamer van de rechtbank Bre­da, sector kanton, locatie Bergen op Zoom. Coppens trad in eerste aanleg op als eiser in conventie en verweerder in re­conventie en Van Tuijl als gedaagde in conventie en eiser in reconventie. Van genoemd vonnis is een fotokopie aan dit arrest gehecht.&#13;
2 Het geding ten overstaan van het hof&#13;
2.1 Het verloop van de procedure ten overstaan van het hof blijkt uit:&#13;
––de appeldagvaarding van 14 oktober 2009;&#13;
––het oproepingsexploot ex artikel 118 Rv van 22 febru­ari 2010;&#13;
––de memorie van grieven van Van Tuijl;&#13;
––de memorie van antwoord, tevens memorie van grie­ven in incidenteel appel, van Coppens en Mol;&#13;
––de memorie van antwoord in het incidenteel appel van Van Tuijl.&#13;
2.2 Vervolgens hebben partijen de stukken voor het wijzen van arrest aan het hof overgelegd.&#13;
3 De vaststaande feiten&#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
3.2 Coppens en Mol hebben van Krijna Noordhoek B.V. te Standdaarbuiten als pachters in gebruik gekregen een per­ceel landbouwgrond, gemeente Standdaarbuiten, sectie G, nummer 88 (gedeeltelijk), ter grootte van 1.10.00 ha, later hernummerd tot sectie G, nummer 176 (hierna: het perceel met nummer 176). Volgens het opschrift van de schriftelijke pachtovereenkomst betrof het een “éénmalige pachtcontract ex artikel 70f lid 5 van de Pachtwet”. De overeenkomst is aangegaan voor de duur van zes jaar en één dag, ingaande 7 juni 1996 en eindigend op 8 juni 2002. De grondkamer heeft deze overeenkomst goedgekeurd op 21 juni 1996.&#13;
3.3 Coppens is het perceel na 8 juni 2002 blijven gebruiken ter uitoefening van de landbouw. Tot en met 2007 is Cop­pens de overeengekomen pachtprijs blijven voldoen aan Krijna Noordhoek B.V. dan wel de directeur van deze ven­nootschap, Krijnen.&#13;
3.4 Coppens heeft naast het perceel met nummer 176 ook het perceel sectie G, nummer 175, ter grootte van 0.18.10 ha (hierna: het perceel met nummer 175), van Krijna Noord­hoek B.V. in gebruik gekregen. Dit gebruik berustte op ruil met het gebruik van het perceel sectie G, nummer 173, waarvan Coppens zakelijk gerechtigde is.&#13;
3.5 In april 2008 heeft Krijna Noordhoek B.V. en/of haar di­recteur Krijnen, een mestvoorbereidingsbedrijf met aanho­righeden verkocht en geleverd aan Van Tuijl, waaronder de percelen met nummers 175 en 176.&#13;
4 De motivering van de beslissing in hoger beroep&#13;
4.1 In het geding ten overstaan van de pachtkamer van de rechtbank heeft Coppens in conventie gevorderd schriftelij­ke vastlegging van een tussen hem en Van Tuijl bestaande pachtovereenkomst voor onbepaalde tijd met betrekking tot de percelen met nummers 175 en 176. In reconventie heeft Van Tuijl onder meer gevorderd een verklaring voor recht dat de onder 3.2 bedoelde eenmalige pachtovereenkomst is geëindigd en subsidiair vaststelling van de datum van be­ëindiging en vaststelling van de pachtprijs. Bij het bestreden &#13;
vonnis heeft de pachtkamer van de rechtbank zowel de vor­dering in conventie als die in reconventie afgewezen.&#13;
4.2 Per 1 september 2007 is met de artikelen 7:311 e.v. Bur­gerlijk Wetboek een nieuwe wettelijke regeling van de pacht in werking getreden en is de Pachtwet vervallen. Voor zover van belang zal het hof hierna ingaan op de vraag welk recht krachtens het overgangsrecht van toepassing is.&#13;
De positie van Mol als “opgeroepen partij”&#13;
4.3 Mol was in eerste aanleg geen procespartij. Van Tuijl heeft Mol in hoger beroep opgeroepen en daarna bij memo­rie van grieven mede tegen haar vorderingen geformuleerd. Mol is vervolgens verschenen en heeft tegen de gang van zaken geen bezwaar gemaakt. Zij is integendeel bij memo­rie van antwoord aan de zijde van Coppens opgetreden en heeft zichzelf&#13;
daarbij (ten onrechte, zie hierna) aangeduid als “geïntimeer­de in het principaal beroep” en als “appellante in het inci­denteel beroep”; mede namens Mol zijn tegen Van Tuijl di­verse vorderingen geformuleerd.&#13;
4.4 Onderscheid moet worden gemaakt tussen enerzijds het geding tussen Van Tuijl en Coppens en anderzijds dat tus­sen Van Tuijl en Mol. Het vonnis van 16 september 2009 is alleen tussen Van Tuijl en Coppens gewezen en heeft alleen tussen hen rechtskracht. Derhalve kan ook uitsluitend tussen hen sprake zijn van voortzetting van het geding in een appelinstantie.&#13;
4.5 In het geding tussen Van Tuijl en Mol kan de vernieti­ging respectievelijk bekrachtiging van het vonnis van 16 september 2009 niet aan de orde zijn. De processtukken stel­len echter niet uitsluitend de vraag naar die vernietiging of bekrachtiging aan de orde, maar ook die naar de toewijs­baarheid van de over en weer ingestelde vorderingen. Wat betreft dit laatste is in het geding tussen Van Tuijl en Mol sprake van prorogatie in de zin van artikel 329 Wetboek van Burgerlijke Rechtsvordering, althans van een geval dat daar­aan gelijk moet worden gesteld. Weliswaar hebben Van Tuijl en Mol niet gesteld dat zij zijn overeengekomen het tus­sen hen bestaande geschil bij de aanvang van het geding da­delijk ter kennis van het hof te brengen, maar uit hun pro­ceshouding volgt ondubbelzinnig dat het niettemin beider intentie is dat de zaak zonder een voorafgaande procedure ten overstaan van de pachtkamer van de rechtbank door het hof wordt beslist. Het hof acht dat in een geval als het on­derhavige voldoende. Deze ruime opvatting van de moge­lijkheid van prorogatie maakt het mogelijk dat het hof – in overeenstemming met hetgeen Van Tuijl en Mol klaarblijke­lijk beiden beogen – het geding tussen Van Tuijl en Mol be­slist tegelijk met de appelinstantie van het geding tussen Van Tuijl en Coppens en met kennisneming van dezelfde stuk­ken, wat doelmatig is en bovendien het risico van tegenstrij­dige beslissingen wegneemt.&#13;
4.6 Kort gezegd beschouwt het hof Van Tuijl tegenover Mol als eiser in eerste aanleg respectievelijk verweerder in eer­ste aanleg. Andersom ziet het hof Mol tegenover Van Tuijl als gedaagde in eerste aanleg respectievelijk eiseres in eer­ste aanleg. In het geding tussen Van Tuijl en Mol zal het hof Van Tuijl niet-ontvankelijk verklaren voor zover hij zijn ho­ger beroep tegen het vonnis van 16 september 2009 mede tegen Mol heeft gericht. Andersom zal het hof Mol niet-ontvankelijk verklaren voor zover zij tegen dat vonnis inci­denteel beroep heeft ingesteld.&#13;
Het perceel met nummer 176&#13;
4.7 Met betrekking tot het perceel met nummer 176 vordert Van Tuijl thans (in het geding tussen Van Tuijl en Coppens na eiswijziging in hoger beroep) primair een verklaring voor recht dat de onder 3.2 bedoelde overeenkomst een regulie­re pachtovereenkomst is en subsidiair schriftelijke vastleg­ging van een tussen (de rechtsvoorganger van) Van Tuijl als verpachter en Coppens en Mol bestaande mondelinge pacht­overeenkomst met ingang van 8 juni 2002. Coppens en Mol vorderen (Coppens in hoger beroep en Mol in eerste aanleg) eveneens primair een verklaring voor recht dat de onder 3.2 bedoelde overeenkomst een reguliere pachtovereenkomst is en subsidiair schriftelijke vastlegging van een mondelinge pachtovereenkomst met ingang van 8 juni 2002.&#13;
4.8 Bij deze eenstemmigheid van partijen heeft het hof zich de vraag gesteld wat in een geval als dit de taak van de pachtrechter is. Naar het oordeel van het hof dient het de on­der 3.2 bedoelde overeenkomst zelfstandig te kwalificeren en is het daarbij niet gebonden aan de kwalificatie die par­tijen aan die overeenkomst meegeven. In dit verband is van belang dat aan reguliere pachtovereenkomsten in diverse op­zichten andere rechtsgevolgen verbonden zijn dan aan een­malige pachtovereenkomsten als bedoeld in artikel 70f lid 5 Pachtwet, ook wat betreft de taak van de grondkamer met betrekking tot die overeenkomsten. Het zou een miskenning zijn van de positie die de wetgever de grondkamer heeft toe­bedacht wanneer partijen samen zouden kunnen “kiezen” voor een andere kwalificatie van de tussen hen gesloten overeenkomst dan volgens voorheen de Pachtwet en thans het Burgerlijk Wetboek aan die overeenkomst toekomt.&#13;
4.9 De vraag of al dan niet sprake is van een eenmalige pachtovereenkomst in de zin van artikel 70f lid 5 Pachtwet dient uiteraard volgens oud recht te worden beantwoord.&#13;
4.10 Partijen geven twee redenen voor hun standpunt dat geen sprake is van een eenmalige pachtovereenkomst in de zin van artikel 70f lid 5 Pachtwet. In de eerste plaats voeren zij aan dat de in de aanhef van bedoeld lid 5 genoemde arti­kelen met zoveel woorden in de overeenkomst moeten wor­den vermeld (wat in de onder 3.2 bedoelde overeenkomst niet is geschied); volgens partijen is onvoldoende de vermel­ding dat het een eenmalige pachtovereenkomst in de zin van artikel 70f lid 5 Pachtwet betreft. In de tweede plaats voe­ren partijen aan dat volgens artikel 70f lid 7 Pachtwet bij de overeenkomst een kadastrale kaart gevoegd had moeten zijn, met vermelding van de oppervlakte per kadastrale aandui­ding. Volgens hen was dit niet het geval, wat in verband met de bepaling van artikel 70f lid 5 aanhef en onder c Pacht­wet ertoe zou leiden dat de pachtovereenkomst geen eenma­lig karakter draagt.&#13;
4.11 De opvatting dat de in de aanhef van artikel 70f lid 5 Pachtwet genoemde artikelen met zoveel woorden in de overeenkomst moeten worden vermeld en dat een vermel­ding in de aanhef van de overeenkomst dat het een eenmali­ge pachtovereenkomst in de zin van artikel 70f lid 5 Pacht­wet betreft onvoldoende is, heeft het hof verworpen in zijn arrest van 10 februari 2009, LJN BJ6878. Het hof verwijst naar hetgeen bij dat arrest onder 4.13 is overwogen. Wat be­treft het voorschrift van artikel 70f lid 7 Pachtwet – welk voorschrift ertoe diende om de grondkamers in staat te stel­len om controle uit te oefenen op de naleving van het zesde lid van hetzelfde artikel – geldt dat in de agrarische praktijk van algemene bekendheid is dat de grondkamers nauwge­zet controleren of ingezonden overeenkomsten voldoen aan de vereisten die de wet stelt. Tegen die achtergrond behoeft &#13;
nadere toelichting de stelling veertien jaar na dato als zou bij de overeenkomst geen kadastrale kaart gevoegd zijn ge­weest.&#13;
4.12 Van Tuijl, die zich als eerste op het standpunt heeft ge­steld dat van eenmalige pacht geen sprake is, dient bij akte bedoelde toelichting te geven. Het hof draagt hem in dat verband op om een verklaring van de grondkamer in het geding te brengen omtrent hetgeen uit het archief van de grondkamer kenbaar is. Coppens en Mol dienen bij ant­woordakte op de akte van Van Tuijl te reageren. Partijen die­nen hun redenen van wetenschap van het ontbreken van een kadastrale kaart als bedoeld in artikel 70f lid 7 Pachtwet zo nauwkeurig mogelijk te omschrijven.&#13;
4.13 Indien de primaire vordering van partijen niet toewijs­baar zal blijken te zijn, omdat de onder 3.2 bedoelde over­eenkomst geen reguliere maar een eenmalige pachtovereen­komst is, is de toewijsbaarheid van de subsidiaire vordering van partijen aan de orde. Die subsidiaire vordering, strek­kende tot schriftelijke vastlegging van een mondelinge pachtovereenkomst met ingang van 8 juni 2002, is in dat ge­val toewijsbaar. Beide partijen gaan er immers vanuit dat vanaf 8 juni 2002 het gebruik door Coppens en Mol van het perceel met nummer 176 is voortgezet, klaarblijkelijk tegen dezelfde pachtprijs als voorheen gold, dus ƒ 575,65 per jaar en ook overigens zoveel mogelijk tegen dezelfde voorwaar­den als voortvloeide uit de voorafgaande (eenmalige) pacht­overeenkomst als onder 3.2 bedoeld.&#13;
4.14 Zowel in geval van toewijzing van de primaire vorde­ring van partijen als van toewijzing van hun subsidiaire vor­dering geldt (dus) tussen partijen thans een reguliere pacht­overeenkomst. Van Tuijl stelt zich op het standpunt dat Coppens zich niettemin niet op pachtbescherming kan be­roepen en vordert ontruiming van het gepachte. In dit ver­band voert hij aan dat sprake is van misbruik van bevoegd­heid (memorie van grieven onder 15) en van onrechtmatige daad (idem onder 17); bovendien doet hij een beroep op de beperkende werking van redelijkheid en billijkheid (idem onder 18).&#13;
4.15 Van Tuijl legt aan een en ander de navolgende feitelijke stellingen ten grondslag:&#13;
a. Coppens heeft het perceel met nummer 176 in 1996 ge­kocht voor ƒ 39 000 en dezelfde dag doorverkocht aan Krij­na Noordhoek B.V. voor ƒ 150 000 (memorie van grieven onder 8).&#13;
b. Het was de bedoeling van Krijnen, directeur van Krij­na Noordhoek B.V., om de grond op termijn aan te wenden voor zijn eigen bedrijf. Omdat met de voorbereiding daar­van enige tijd zou zijn gemoeid, was Krijnen bereid om het perceel voor beperkte duur aan Coppens te verpachten. Krij­nen werd echter vervolgens getroffen door economische te­genslag (memorie van grieven onder 9).&#13;
c. Coppens had uitdrukkelijk om eenmalige verpachting voor de duur van zes jaar verzocht om niet met de fiscus te behoeven afrekenen (memorie van grieven onder 10).&#13;
d. In en na 2002 heeft Krijnen aan de grond geen aandacht geschonken in verband met een ernstige ziekte van zijn echtgenote (memorie van grieven onder 11).&#13;
e. Verkoop van het perceel was voor Krijnen de enige op­tie omdat een bedrijfsmatige exploitatie geen perspectieven bood (memorie van grieven onder 12).&#13;
f. Coppens was van nabij op de hoogte van de omstandighe­den waarin Krijnen verkeerde. Door hem is geen opmerking gemaakt naar aanleiding van het voornemen van Krijnen om het perceel te verkopen (memorie van grieven onder 13).&#13;
g. Coppens is erop uit om het perceel (wederom) in eigen­dom te verwerven tegen een waarde in verpachte staat (me­morie van grieven onder 14).&#13;
4.16 Met betrekking tot het beroep op de beperkende wer­king van redelijkheid en billijkheid stelt het hof voorop dat het dwingendrechtelijke karakter van de relevante bepalin­gen van het pachtrecht op zichzelf niet uitsluit dat een der­gelijk beroep opgaat, maar, in verband met bedoeld dwin­gendrechtelijk karakter, zal daartoe wel aan zware eisen moeten zijn voldaan.&#13;
Derhalve past een bijzondere terughoudendheid, meer nog dan in gewone gevallen van toepassing van de beperken­de werking van redelijkheid en billijkheid reeds geldt. In het licht van deze maatstaf acht het hof de door Van Tuijl ge­stelde feiten en omstandigheden van onvoldoende gewicht. Daartoe is het navolgende redengevend.&#13;
4.17 Het hof acht mede van betekenis dat uit de stellingen van Van Tuijl niet volgt dat de voortzetting van het gebruik na afloop van de eenmalige pacht in juni 2002 naar zijn aard van korte duur was. Zou dat wel het geval zijn geweest, dan hadden Coppens en Mol zich op die korte duur kunnen in­stellen. Verder is van belang dat sprake is van een ruim tijds­verloop, in die zin dat de bedoelde voortzetting ook feitelijk nog jarenlang heeft geduurd.&#13;
4.18 De omstandigheid dat Krijnens echtgenote ernstig ziek was en Krijnen daardoor aan (het gebruik van) de grond niet of beperkt aandacht heeft kunnen besteden kan aan Coppens en Mol redelijkerwijs niet worden tegengeworpen. Ook in dit verband is het ruime tijdsverloop van belang. Zoals hier­voor onder 3.3 is vastgesteld, is Coppens tot en met 2007 de overeengekomen pachtprijs blijven voldoen aan Krij­na Noordhoek B.V. dan wel Krijnen, klaarblijkelijk al die tijd zonder dat Krijnen tegen het gebruik van de grond door Coppens en Mol bezwaar heeft gemaakt.&#13;
4.19 Dat verkoop voor Krijnen de enige optie was, dat Cop­pens en Mol daarvan op de hoogte waren en dat door hen geen opmerking is gemaakt naar aanleiding van het voorne­men tot verkoop acht het hof niet van wezenlijke betekenis. Van Tuijl suggereert aldus dat Coppens en Mol gehouden waren er naar aanleiding van de door Krijnen en Van Tuijl voorgenomen (ver)koop op te wijzen dat zij pachters wa­ren van de betrokken grond. Die suggestie is onjuist. Tegen de achtergrond van de regel dat koop pacht niet “breekt”, ar­tikel 7:361 Burgerlijk Wetboek, mochten Coppens en Mol ervan uitgaan dat hun pachtrechten bij gelegenheid van de verkoop zouden worden gerespecteerd. In de stellingen van Van Tuijl liggen geen bijzondere omstandigheden besloten die mee kunnen brengen dat dit in het onderhavige geval an­ders is, in die zin dat op Coppens en Mol tegenover hetzij Krijnen hetzij Van Tuijl een gehoudenheid rustte in de door Van Tuijl gesuggereerde zin.&#13;
4.20 Of Coppens (en Mol) al dan niet beogen om de grond (wederom) in eigendom te verwerven tegen een waarde in verpachte staat, is evenmin van wezenlijke betekenis. Zon­der aanvullende feiten of omstandigheden, die niet zijn ge­steld, maakt een dergelijk motief niet dat hun beroep op pachtbescherming naar maatstaven van redelijkheid en bil­lijkheid onaanvaardbaar is.&#13;
4.21 In het midden kan blijven of Van Tuijl de achtergron­den van de transactie in 1996 tussen Coppens (en Mol) ener­zijds en Krijnen anderzijds met de hiervoor onder 4.15 sub &#13;
5636&#13;
a, b en c weergegeven stellingen in het juiste daglicht heeft geplaatst (wat door Coppens en Mol wordt betwist). Indien Coppens (en Mol) toen inderdaad een aanzienlijke verkoop­winst hebben behaald, inderdaad destijds een gebruik voor beperkte duur werd beoogd en de eenmalige pacht voor de duur van zes jaar Coppens (en Mol) inderdaad fiscaal voor­deel heeft bezorgd, geldt dat die omstandigheden door het hiervoor bedoelde (zeer) ruime tijdsverloop inmiddels zo­danig zijn “verbleekt”, dat zij thans – mede gelet op de hier te betrachten bijzondere terughoudendheid (hiervoor onder 4.16) – geen wezenlijk gewicht meer in de schaal leggen.&#13;
4.22 Ook voor het beroep van Van Tuijl op misbruik van be­voegdheid onderscheidenlijk onrechtmatige daad geldt dat het dwingendrechtelijke karakter van de relevante bepalin­gen van het pachtrecht mede van betekenis is voor de vraag of inderdaad sprake is van misbruik respectievelijk onrecht­matig handelen en dat ook in zoverre terughoudendheid past. Tegen die achtergrond kan van misbruik van bevoegd­heid door Coppens en Mol niet worden gesproken en even­min van onrechtmatig handelen. Hetgeen het hof hiervoor onder 4.16 tot en met 4.21 naar aanleiding van de door Van Tuijl gestelde feiten en omstandigheden heeft overwogen, is ook in dit verband redengevend.&#13;
Het perceel met nummer 175&#13;
4.23 Coppens en Mol vorderen mede de vastlegging van een pachtovereenkomst met ingang van 1996 met betrekking tot het perceel met nummer 175. Van Tuijl ontkent terecht niet dat de onder 3.4 bedoelde gebruiksruil een pachtovereen­komst impliceert, waarbij de tegenprestatie bestaat in het ge­bruik van het perceel sectie G, nummer 173. Tegelijk stelt Van Tuijl zich op het standpunt dat schriftelijke vastleg­ging niet mogelijk is in verband met de beperkte oppervlak­te van het perceel in verband met voorheen artikel 58 Pacht­wet en thans artikel 7:395 Burgerlijk Wetboek. Daarbij ziet Van Tuijl er ten onrechte aan voorbij dat volgens het vierde lid van genoemde artikelen de overeenkomst met betrekking tot het perceel met nummer 176 en de overeenkomst met be­trekking tot het perceel met nummer 175 als één overeen­komst moeten worden gezien. Nu beide percelen tezamen groter zijn dan één hectare, staat de oppervlakte van het per­ceel met nummer 175 (0.18.10 ha) niet aan schriftelijke vastlegging in de weg.&#13;
4.24 Beide partijen gaan ervan uit dat de pachtovereenkomst met betrekking tot het perceel met nummer 175 in (of rond) 1996 is ingegaan, maar hebben zich niet uitgelaten over de exacte ingangsdatum. Het ligt voor de hand om die ingangs­datum te laten samenvallen met die van het gebruik van het perceel met nummer 176 op grond van de onder 3.2 bedoel­de overeenkomst (7 juni 1996). Partijen zullen bij gelegen­heid van hun onder 4.12 bedoelde akte en antwoordakte op dit punt desgewenst een nadere toelichting kunnen geven.&#13;
Slotsom&#13;
4.25 Uit het voorgaande volgt met betrekking tot het perceel met nummer 176 dat – na de nadere toelichting door partijen als onder 4.12 bedoeld – hoe dan ook schriftelijke vastleg­ging van een reguliere pachtovereenkomst zal volgen, in die zin dat bij gelegenheid van het eindarrest zal worden vastge­legd een reguliere pachtovereenkomst met betrekking tot het perceel landbouwgrond te Standdaarbuiten, kadastraal be­kend gemeente Standdaarbuiten, sectie G, nummer 176, het­zij ingaande 7 juni 1996 en eindigend op 8 juni 2002, het­zij ingaande op 8 juni 2002 en voor onbepaalde tijd, in beide gevallen tegen een pachtprijs van ƒ 575,65 per jaar en ook overigens zoveel mogelijk tegen de voorwaarden als in de onder 3.2 bedoelde schriftelijke overeenkomst neergelegd (welke overeenkomst het hof ten behoeve van de toetsing door de grondkamer aan zijn arrest zal hechten). De vorde­ring van Van Tuijl tot ontruiming van het perceel met num­mer 176 is niet toewijsbaar.&#13;
4.26 De vordering van Coppens en Mol tot vastlegging van een schriftelijke pachtovereenkomst met betrekking tot het perceel met nummer 175 is toewijsbaar, in die zin dat bij gelegenheid van het eindarrest zal worden vastgelegd een pachtovereenkomst voor onbepaalde tijd met betrekking tot het perceel landbouwgrond te Standdaarbuiten, kadastraal bekend gemeente Standdaarbuiten, sectie G, nummer 175. De exacte ingangsdatum zal het hof bepalen na de nadere toelichting door partijen als onder 4.24 bedoeld.&#13;
zaaknummer 200.050.403 blad 8&#13;
4.27 Iedere verdere beslissing zal worden aangehouden.&#13;
5 De beslissing&#13;
Het hof, recht doende in hoger beroep:&#13;
in het geding tussen Van Tuijl en Mol:&#13;
verklaart Van Tuijl niet-ontvankelijk voor zover hij zijn ho­ger beroep tegen het vonnis van de pachtkamer van de recht­bank Breda, sector kanton, locatie Bergen op Zoom, van 16 september 2009 mede tegen Mol heeft gericht;&#13;
verklaart Mol niet-ontvankelijk voor zover zij tegen bedoeld vonnis incidenteel beroep heeft ingesteld;&#13;
in zowel het geding tussen Van Tuijl en Coppens als in dat tussen Van Tuijl en Mol:&#13;
verwijst de zaak naar de rol van 8 maart 2011 voor akte aan de zijde van Van Tuijl voor het doel als onder 4.12 en 4.24 omschreven;&#13;
houdt iedere verdere beslissing aan.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, G.P.M. van den Dungen en H.L. van der Beek en de deskundige leden mr. ing. J.A. Jan­sens van Gellicum en ir. H.K.C. Roelofsen</auteurs><published>2011-05-01 00:00:00</published><modified>2011-05-01 00:00:00</modified><editiondate>2011-05-01</editiondate><htmlpath>https://denhollander.info/artikel/9217</htmlpath></article>
</articles></edition>
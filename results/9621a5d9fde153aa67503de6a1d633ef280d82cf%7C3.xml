<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1984</searchword><id>6430</id><udhid>UDH:TvAR/6430</udhid><titel>De Wet bodembescherming en de landbouw</titel><searchwords><searchword>TvAR 12/1984</searchword><searchword>UDH:TvAR/6430</searchword></searchwords><attachments><attachment><name>1984_nr 12_Artikel_Samkalden.pdf</name><extention>pdf</extention><url>https://denhollander.info/download/6212/ci</url></attachment></attachments><inleiding>1. INLEIDING&#13;
Op 15 september 1983 bood de Minister van Volkshuisvesting, Ruimtelijke Orde-ning en Milieubeheer het voorlopig indicatief meerjarenprogramma bodem (V-IMP) aan de Tweede Kamer aan.1 Daarin wordt het beleid dat de komende jaren ten aanzien van de bodembescherming zal worden gevoerd, uiteengezet. Doel van dit beleid is het handhaven van een voor de verschillende potentiële functies van de bo-dem goede bodemkwaliteit, daaronder begrepen de kwaliteit van het grondwater. Als direct voor de mens van belang zijnde functies van de bodem worden onder-scheiden de dragersfunctie (huizen, wegen etc), de voedingsbodemfunctie (voor voedsel- en gewasproduktie), de betekenis van zuiver grondwater voor diverse ge-bruiksdoeleinden en de betekenis van de bodem als ondergrond voor het vinden en winnen van delfstoffen. Voorts vervult de bodem een belangrijke meer algemene ecologische functie, niet alleen voor de mens maar ook voor flora en fauna. Deze laatste functie is volgens het V-IMP het eerste uitgangspunt voor beschermingsmaat-regelen; ten behoeve van de andere gebruiksfuncties kunnen specifieke eisen worden gesteld.2 De doelstelling van kwaliteitshandhaving zal nagestreefd worden door een stoffenaanpak en een doelgroepenbenadering.&#13;
Tot de stoffenaanpak behoort het opstellen van een 'zwarte lijst' van stoffen die zo schadelijk zijn dat het brengen ervan op of in de bodem zoveel mogelijk voorko-men moet worden en van een 'grijze lijst' van stoffen die slechts onder strikte voor-waarden op of in de bodem mogen worden gebracht. Voorlopige lijsten zijn in het V-IMP opgenomen.3&#13;
Aangegeven is dat de eerstkomende tijd de grootste aandacht zal worden geschon-ken aan die stoffen die in grote omvang voorkomen en een bedreiging vormen voor de functionele eigenschappen van de bodem, met name die welke van belang zijn voor de waterwinfunctie en de agrarische produktiefunctie (nitraat, fosfaat).&#13;
De doelgroepenbenadering vormt in feite een uitwerking van de in het kader van de stoffenaanpak bepaalde beleidsuitgangspunten. Voor de doelgroep 'landbouw' worden beleidsmaatregelen aangekondigd met betrekking tot de samenstelling en het gebruik van meststoffen, de veevoederadditieven en het gebruik van bestrij-dingsmiddelen. De toekomstige Wet bodembescherming, de Meststoffenwet en de Bestrijdingsmiddelenwet zullen daarvoor de instrumenten moeten bieden.  De doelgroepenbenadering richt zich niet alleen op activiteiten van die doelgroe-pen die een aantasting van bodemfuncties kunnen inhouden, al ligt daar wel de na-druk op. Ook het belang dat een doelgroep bij bescherming van bodemfuncties heeft, kan in het beleid doorwerken. Zo is de doelgroep 'landbouw' belanghebbende waar de kwaliteit van de bodem vanuit landbouwkundig oogpunt gezien in het ge-ding komt.&#13;
Op de betekenis van de Wet bodembescherming voor deze beide aspecten - de bescherming van de voedingsbodemfunctie en het tegengaan van een aantasting van andere functies door agrarische bedrijfsvoering - zal in dit preadvies nader worden ingegaan. Daarvoor zullen eerst kort de aanleiding en - voor zover hier van belang - de inhoud van het ontwerp van de Wet bodembescherming en de verhouding tot andere wetgeving de revue passeren. Tenslotte wordt aandacht besteed aan de situatie dat de bodembescherming faalt: wat zijn de mogelijkheden voor schadeverhaal? </inleiding><content>2. DE WET BODEMBESCHERMING&#13;
De bescherming van de bodem heeft de laatste jaren als gevolg van vele ernstige ge-vallen van bodemverontreiniging in toenemende mate aandacht gekregen. De EMK-affaire, de bodemverontreiniging in Lekkerkerk, de Volgermeerpolder en vele andere gevallen hebben niet alleen geleid tot een grootscheepse saneringsoperatie, maar benadrukten ook de noodzaak van een op het voorkomen van bodemverontreini-ging gericht beleid.&#13;
Het milieubeleid kon zich ook op het terrein van de bodembescherming eerst goed ontwikkelen nadat zich een aantal incidenten had voorgedaan. Toch is de bodembe-scherming geen nieuwe tak van overheidszorg. Al geruime tijd houden veel over-heidsorganen zich op grond van vele wettelijke regelingen met de bodem bezig.4&#13;
De huidige regelgeving&#13;
Op grond van de Wet op de Ruimtelijke Ordening kan - en voorzover het om bui-tengebied gaat: moet - in gemeentelijke bestemmingsplannen de bestemming van de bodem worden vastgelegd. Door middel van een vergunningstelsel voor het uit-voeren van werken en werkzaamheden (aanlegvergunningstelsel) en door gebruiks-voorschriften kan de bestemming worden beschermd. Omdat de bestemming van de bodem vrijwel steeds een directe samenhang vertoont met de functie die de bodem op een bepaald moment vervult, is het instrumentarium van de ruimtelijke ordening voor de bewaking van de kwaliteit van de bodem voorzover van belang voor die functie van grote betekenis.5 Door de Natuurbeschermingswet wordt de bodem als drager van natuurschoon ge-diend; voor handelingen die schadelijk zijn voor het natuurschoon of de natuurweten-schappelijke betekenis van een aangewezen natuurmonument is een vergunning nodig.&#13;
De Ontgrondingenwet, de Afvalstoffenwet en de Wet chemische afvalstoffen vereisen vergunningen (of ontheffingen) voor bij of krachtens die wetten omschreven handelingen die de bodem kunnen schaden.&#13;
De Hinderwet, die in het algemeen gevaar, schade of hinder van plaatsgebonden bedrijfsactiviteiten beoogt te voorkomen, dient de bodembescherming voorzover het gaat om het voorkomen en beperken van verontreiniging door inrichtingen. Sinds de wijziging van 1 november 1981 kan daarbij rekening worden gehouden met indi-recte gevolgen van bedrijfsmatige activiteiten en - hoewel niet duidelijk is in welke mate6 - met landschappelijke, natuurwetenschappelijke en ecologische waarden.&#13;
Ook allerlei andere wetten, zoals de Bestrijdingsmiddelenwet, de Wet inzake de luchtverontreiniging, de Grondwaterwet, de Mijnwet 1903, de Wet op de lijkbezor-ging, de Ruilverkavelingswet en de Boswet, hebben in meer of mindere mate de be-scherming van de bodem als (neven)effect. Voorts zijn er provinciale verordeningen ter bescherming van het landschap, het grondwater, waterwingebieden en plassen en meren.7 En in aanvulling op dit wettelijk instrumentarium maakt de overheid gebruik van het privaatrecht, bijvoorbeeld in het geval van beheersovereenkomsten om natuur- en landschapsbehoud en agrarische bedrijfsvoering beter op elkaar af te stemmen.&#13;
Ondanks (misschien juist wel door) dit ruime scala aan instrumenten bleek een goed bodembeschermingsbeleid niet mogelijk. Daarvoor zijn de volgende twee oor-zaken aan te wijzen.&#13;
Uitvoeringsproblemen&#13;
In de eerste plaats gaat het om het gebruik dat van het beschikbare instrumentarium wordt gemaakt. 'Bodemvriendelijke' gedragsregels zijn ook nu al zeer wel mogelijk. Voor te beschermen bijzondere gebieden is de aanwijzing tot beschermd natuurmo-nument een belangrijk instrument. Daarnaast zijn vooral het aanlegvergunningstel-sel in de ruimtelijke ordening en het vergunningstelsel van de Hinderwet van belang, al stelt de Kroon aan het gebruik van deze instrumenten vrij strenge eisen. Maar ook waar dat wel mogelijk is, vindt het stellen van regels ter bescherming van de bodem vaak niet plaats omdat door de betrokken gemeenten het belang van bodembescherming niet zwaar genoeg wordt bevonden. En waar wel regels worden gesteld, schort er veel aan de handhaving. De slechte naleving van de Hinderwet is bekend8, al zal deze wel wat verbeterd zijn sinds een programmatische uitvoering van de Hinderwet van rijkswege ook met financiële middelen bevorderd wordt.9 Met de handhaving van het aanlegvergunningstelsel, zo mogen wij gevoegelijk aannemen, is het nog somberder gesteld. Vaak is niet eens bekend dat een vergun-ning vereist is, maar ook als dat wel het geval is, worden werken en werkzaamheden vrijwel steeds zonder vergunning uitgevoerd.10 Een meer programmatische aanpak, niet alleen waar het betreft de realisatie van het plan, maar ook van de handhaving van de bij het plan opgenomen voorschriften, is gewenst.&#13;
Niet alleen een betere uitvoering op gemeentelijk niveau zou de bodembescher-ming ten goede komen. Ook op provinciaal en rijksniveau kan het een en ander ver-beterd worden.&#13;
Het toezicht op de naleving van de milieuhygiënische wetgeving door inrichtingen ten aanzien waarvan het provinciaal bestuur bevoegd gezag is, is niet aantoonbaar beter dan dat op gemeentelijk niveau. En ook met de provinciale verordeningen ter bescherming van waterwingebieden en in het kader van de provinciale taken met be-trekking tot de waterhuishouding zou meer bereikt kunnen worden dan nu het geval is. Op rijksniveau zou een actiever beleid kunnen worden gevoerd om tot de aanwij-zing van beschermde natuurmonumenten en het opstellen van beheersplannen te ko-men." Ook het toezicht op de naleving van de Natuurbeschermingswet zou aan-merkelijk kunnen worden verbeterd.&#13;
De gebrekkige uitvoering van de bestaande wetgeving vloeit in belangrijke mate voort uit het ontbreken van de 'politieke wil' een bepaald beleid te voeren. Dit klemt vooral op gemeentelijk niveau, omdat juist gemeentelijke bestuursorganen de voor bodembescherming zo bruikbare bevoegdheden op grond van de Wet op de Ruimte-lijke Ordening en de Hinderwet toekomen. Het ontbreken van 'politieke wil' om be-paalde maatregelen te nemen kan voortkomen uit een zorgvuldige afweging van be-langen; het gaat dan om een doelbewuste beleidskeuze. Politieke onwil kan evenwel ook voortkomen uit onvermogen: het belang van bepaalde maatregelen wordt niet ingezien omdat kennis ontbreekt, bijvoorbeeld om korte en lange termijneffecten af te wegen. Dat kan weer samenhangen met de beperkte omvang die het gemeentelijk ambtenarenapparaat in veel gevallen heeft.12&#13;
Reeds hierom zal het beleid met betrekking tot de bodembescherming niet alleen op gemeentelijk niveau kunnen worden gevoerd. Daar komt nog bij dat bodemver-ontreiniging en in het bijzonder verontreiniging van het grondwater zich niet aan ge-meentegrenzen plegen te houden. Als men dan nog bedenkt dat voor de bescherming van de potentiële functies van de bodem een minimale bescherming nodig is, die in beginsel13 voor het hele land hetzelfde kan zijn, dan wordt duidelijk dat het nood-zakelijk wordt geacht op centraal niveau regels te stellen om de bodem te bescher-men. De inhoud van het wetsontwerp&#13;
Het wetsontwerp beoogt in de eerste plaats een voor het hele land geldend algemeen niveau van bodembescherming te scheppen door het introduceren van een stelsel van algemene regels voor activiteiten die de bodem kunnen verontreinigen of aantasten. Deze activiteiten zijn in zes categorieën ondergebracht. Het gaat om:&#13;
1. Handelingen waarbij stoffen op of in de bodem gebracht worden om deze daar, al dan niet permanent, te bergen.&#13;
De volgende activiteiten kunnen aan regels worden gebonden:&#13;
a. het ter bewaring opslaan van nader aan te geven stoffen op of in de bodem;&#13;
b. het brengen van afvalstoffen op of in de bodem;&#13;
c. het op of in de bodem doen uitstromen van verontreinigd water of slib;&#13;
d. het begraven van stoffelijke resten;&#13;
e. het op de bodem verspreiden van as, afkomstig van de verbranding van stoffelijke resten.&#13;
2. Handelingen waarbij stoffen aan de bodem worden toegevoegd met het doel de structuur of de kwaliteit van de bodem te beïnvloeden.&#13;
Hierbij wordt gedacht aan:&#13;
a. het op of in de bodem brengen van stoffen die de draagkracht van de bodem beïnvloeden;&#13;
b. het op of in de bodem brengen van meststoffen.&#13;
3. Het uitvoeren van werken op of in de bodem waarbij mechanische ingrepen wor-den verricht, of stoffen worden toegepast die de bodem kunnen verontreinigen of aantasten.&#13;
Bijvoorbeeld:&#13;
a. het uitvoeren van grond- en funderingswerken;&#13;
b. het uitvoeren van bodemonderzoek;&#13;
c. de aanleg van pijpleidingen of andere leidingen;&#13;
d. het aanbrengen van opslagtanks of reservoirs;&#13;
e. ontginningen, ontgrondingen of ontgravingen; ƒ. diepe grondbewerking;&#13;
g. werken in het kader van ontwatering, bronnering of grondwaterwinning.&#13;
4. Handelingen waarbij stoffen die de bodem kunnen verontreinigen of aantasten op of in de bodem worden getransporteerd.&#13;
Als voorbeeld worden genoemd:&#13;
a. het transporteren van dergelijke stoffen met behulp van pijpleidingen of andere leidingen;&#13;
b. het verrichten van overslaghandelingen met dergelijke stoffen;&#13;
c. het transporteren van dergelijke stoffen met behulp van voertuigen.&#13;
5. Handelingen, waarbij als nevengevolg stoffen die de bodem kunnen verontreini- gen of aantasten, op of in de bodem geraken, zoals: a. het toepassen van gladheidsbestrijdingsmiddelen;&#13;
b.het met nader aan te geven stoffen behandelen van voorwerpen, teneinde oppervlaktelagen daarop aan te brengen of daarvan te verwijderen;&#13;
c. het bewerken van voorwerpen, waarbij nader aan te geven stoffen vrijkomen.&#13;
6. Handelingen die erosie, verdichting of verzilting van de bodem tot gevolg kunnen hebben.&#13;
De met betrekking tot deze handelingen te stellen regels worden vastgesteld bij algemene maatregel van bestuur. Ontheffing of vrijstelling kan worden verleend als zich bijzondere omstandigheden voordoen die nopen tot afwijking van een in de maatregel gestelde regel, bijvoorbeeld omdat de regel ter plaatse niet of niet op de voorgeschreven wijze kan worden gerealiseerd.&#13;
Eveneens bij algemene maatregel van bestuur kunnen kwaliteitsdoelstellingen worden vastgesteld die de betrokken overheidsorganen in acht moeten nemen. Aanvankelijk stond in het wetsontwerp dat deze doelstellingen bij de uitvoering van de Wet bodembescherming in acht dienden te worden genomen, maar hun werking is bij nota van wijziging uitgebreid. Hoever die uitbreiding gaat is niet helemaal duidelijk. Volgens de Memorie van Antwoord (blz. 31) richten kwaliteitsdoelstellingen zich tot overheidsorganen die deze bij hun beleid, bijvoorbeeld bij het opstellen van algemene maatregelen van bestuur en bij het verlenen van vergunningen, in acht moeten nemen. Daarbij kan het ook gaan om uitvoering van andere wetten dan de Wet bodembescherming. In de toelichtende stukken bij het wetsontwerp wordt evenwel niet aangegeven hoe sterk de werking van een kwaliteitsdoelstelling is. Kan een vergunning op grond van het Mijnreglement 1964, verleend in strijd met een kwaliteitsdoelstelling op grond van de Wet bodembescherming vernietigd worden wegens strijd met de wet? Of is een kwaliteitsdoelstelling niet meer dan een instructienorm waarop een derde zich niet rechtstreeks kan beroepen?&#13;
De hiervoor beschreven regeling van het algemeen beschermingsniveau zal niet in alle situaties voldoende bescherming van de bodem kunnen bieden. Daarom zullen in die gevallen waar het algemene beschermingsniveau onvoldoende bescherming biedt, verdergaande maatregelen moeten worden getroffen.&#13;
Hiertoe kunnen zogenaamde beschermingsgebieden worden aangewezen. Het wetsontwerp maakt onderscheid tussen bodembeschermingsgebieden en grond-waterbeschermingsgebieden ten behoeve van de waterwinning.&#13;
In de Memorie van Toelichting worden onder bodembeschermingsgebieden gebieden verstaan waar de fysische, chemische en biologische eigenschappen van de bodem niet of slechts in geringe mate nadelig beïnvloed worden door menselijke activiteiten. Om de bijzondere bodemeigenschappen in deze gebieden te behouden, is het noodzakelijk de bodem in deze gebieden een verdergaande bescherming te bieden dan de algemene maatregelen die in gevolge de Wet bodembescherming genomen zullen kunnen worden, mogelijk maken.&#13;
Deze bijzondere bescherming kan in verschillende opzichten van belang zijn. In bepaalde gebieden kan het gewenst zijn abiotische aspecten van de bodem extra te beschermen. Dat kan bijvoorbeeld noodzakelijk zijn omdat de geomorfologische vormen zeer fraai ontwikkeld zijn, dan wel zeer zeldzaam zijn, of omdat de geolo-gische opbouw van de bodem uniek is. Ook kan het gewenst zijn bijzondere bodem-beschermingsmaatregelen te nemen om waardevolle archeologische structuren of cultuur-historisch waardevolle elementen en structuren in het landschap extra be-scherming te verschaffen.&#13;
Een andere reden om de bodem in bepaalde gebieden bijzonder te beschermen kan zijn de functie die de bodem in deze gebieden vervult bij het instandhouden van unieke of bijzondere ecosystemen. Vanwege deze functie kan extra bescherming van de bodem van groot belang zijn voor gebieden die uit oogpunt van natuur- en land-schapsbehoud als belangrijk worden aangemerkt.&#13;
Een functie van de bodem die mogelijk ook extra bescherming behoeft, is de agrari-sche produktiefunctie. In bepaalde gebieden kan het nodig zijn bijzondere bodem-beschermingsmaatregelen op te stellen in verband met speciale eisen die door bepaalde vormen van landbouw aan de bodem worden gesteld. Hierbij wordt met name gedacht aan de alternatieve landbouw.&#13;
De regeling met betrekking tot de bodembeschermingsgebieden voorziet in de eerste plaats in de verplichting voor Gedeputeerde Staten een onderzoek in te stellen naar de aanwezigheid van in hun provincie gelegen gebieden waar de fysische, chemische en biologische eigenschappen van de bodem niet of slechts in geringe mate nadelig zijn beïnvloed door menselijke activiteiten.&#13;
Vervolgens wordt door Provinciale Staten in een intentieprogramma vastgesteld welke gebieden in aanmerking komen voor een aanwijzing als bodembeschermings-gebied. Tevens maken zij in het intentieprogramma bekend welke beleidsvoorne-mens en conserverende maatregelen genomen moeten worden om de nadelige beïn-vloeding van de bodem in die gebieden te voorkomen, dan wel ongedaan te maken zonder ingrijpende maatregelen. Provinciale Staten moeten bij de vaststelling of herziening van het streekplan rekening houden met het intentieprogramma. Ter be-scherming van de in het streekplan opgenomen bodembeschermingsgebieden en de bijzondere eigenschappen van de bodem in die gebieden, dienen Provinciale Staten een verordening vast te stellen.&#13;
Gebieden die op grond van de Natuurbeschermingswet zijn aangewezen als be-schermd natuurmonument of staatsnatuurmonument en gebieden die op grond van planologische kernbeslissingen ten aanzien van het nationaal ruimtelijk beleid inzake het natuur- en landschapsbehoud als waardevolle gebieden zijn aangemerkt en waarvan de bodem bescherming behoeft, worden als bodembeschermingsgebied aangemerkt als zij in het streekplan opgenomen zijn. Om de koppeling tussen de aanwijzing van beschermde natuurmonumenten of van waardevolle gebieden op grond van een planologische kernbeslissing en de aanwijzing van bodembescher-mingsgebieden ongedaan te kunnen maken is de mogelijkheid opgenomen om een lijst van uitzonderingen vast te stellen. Of deze regeling van bodembeschermingsgebieden het Staatsblad zal halen is onzeker. Naar aanleiding van het actieprogramma Deregulering Ruimtelijke Ordening en Milieubeheer wordt momenteel onderzocht of het bestaande wettelijke instrumentarium niet voldoende mogelijkheden biedt om de bedreigingen van de hiervoor aangeduide bijzondere bodemaspecten en -objecten tegen te gaan.14&#13;
Voor de regeling van grondwaterbeschermingsgebieden is een dergelijk onderzoek niet nodig. De noodzaak van die regeling wordt algemeen erkend. Zij houdt in dat door Provinciale Staten een plan wordt vastgesteld dat de hoofdlijnen aangeeft voor de bescherming van de kwaliteit van het grondwater met het oog op de waterwin-ning. Voor in het plan aangeduide gebieden wordt een provinciale verordening vast-gesteld.&#13;
De verhouding van de Wet bodembescherming tot andere wetgeving&#13;
De verhouding van de Wet bodembescherming tot andere regelgeving die de be-scherming van de bodem tot nevengevolg heeft, heeft zowel bij de schriftelijke voor-bereiding van de parlementaire behandeling als in de literatuur veel aandacht gekre-gen.&#13;
In de Memorie van Toelichting (blz. 10) bij het wetsontwerp werd nog gesteld dat toepassing van de wet beperkt zal blijven tot onderwerpen waarvan onder meer op grond van onderzoekgegevens de noodzaak tot regelgeving evident is en waarvoor bestaande regelingen geen of in onvoldoende mate uitkomst bieden. Drupsteen15 wees op de merkwaardige tweeslachtigheid van deze oorspronkelijke opzet: ener-zijds werd gestreefd naar een algemeen beschermingsniveau en anderzijds wijkt de wet voor andere regelgeving.&#13;
Bij nota van wijziging is deze tweeslachtigheid weggenomen door de verbreding van de reikwijdte van kwaliteitsdoelstellingen. Tegelijkertijd is de verhouding tot wetten die (mede) de bescherming van de bodem tot doel hebben in de wet vastgelegd.&#13;
Voor de Mijnwet 1903, de Bestrijdingsmiddelenwet, de Mijnwet Continentaal Plat, de Natuurbeschermingswet, de Wet verontreiniging oppervlaktewateren en de Wet verontreiniging zeewater is in art. 82 bepaald dat de krachtens de art. 8 tot en met 13 gestelde regels niet van toepassing zijn op gedragingen voorzover daarom-trent regels gelden die zijn gesteld bij of krachtens een van deze wetten.&#13;
Voor de Hinderwet, de Wet chemische afvalstoffen en de Afvalstoffenwet is de omgekeerde constructie gevolgd: deze wetten zijn niet van toepassing voorzover re-gels gelden gesteld bij of krachtens de Wet bodembescherming.&#13;
Opvallend is dat de eerste groep wetten niet en de tweede groep juist wel onder de verantwoordelijkheid van de Minister voor Milieubeheer valt. Op de volgende interessante punten wil ik nog wijzen:&#13;
- kwaliteitsdoelstellingen en provinciale regels ter bescherming van bodem- en grondwaterbeschermingsgebieden gelden ook voor gedragingen waarop de in art. 82 genoemde wetten van toepassing zijn;&#13;
- als de krachtens die wetten gestelde regels een ander motief hebben, gelden moge lijk verdergaande regels krachtens de art. 8 tot en met 13 van de Wet bodem bescherming dan wel?&#13;
- indien ten aanzien van een inrichting in de zin van de Hinderwet in verband met de kwetsbaarheid van de omgeving strengere eisen moeten worden gesteld dan het algemeen beschermingsniveau omvat, kan dit niet meer in de hinderwetver gunning: de Hinderwet is niet van toepassing op inrichtingen voorzover daarom trent regels gelden die zijn gesteld bij of krachtens de Wet bodembescherming. Dus rest alleen de mogelijkheid van een bodembeschermingsverordening.&#13;
3. DE BESCHERMING VAN DE VOEDINGSBODEMFUNCTIE&#13;
Verontreiniging van de bodem, grondwater en oppervlaktewater vormen bedreigin-gen voor de bodemvruchtbaarheid. De doelgroep 'landbouw' heeft dan ook direct belang bij de bescherming van de bodem door kwaliteitsdoelstellingen en algemene regels. Hoe van deze instrumenten in de nabije toekomst gebruik zal worden ge-maakt, is nog onduidelijk. Blijkens het V-IMP (blz. 59) is onderzoek nodig voor het stellen van mogelijke kwaliteitsdoelstellingen. Zo vindt onderzoek plaats 'om een voor beleidsdoeleinden bruikbaar systeem te ontwikkelen van criteria voor de beoor-deling van de invloed van bepaalde menselijke activiteiten op diverse bodemfunc-ties'. Wat hiermee wordt bedoeld, wordt niet toegelicht.&#13;
Blijft onduidelijk wat het algemeen beschermingsniveau zal zijn, wel is zeker dat het niet die bescherming zal kunnen bieden die de zogenaamde alternatieve land-bouw behoeft. Deze landbouwvormen (biologisch-dynamisch en ecologische land-bouw) gebruiken hulpmiddelen en teelttechnieken die het milieu minder belasten en minder energie vergen dan die welke bij de gewone landbouw worden gehanteerd. Bemesting vindt bij alternatieve landbouw plaats met meststoffen die zo min moge-lijk verontreinigd zijn. Bestrijdingsmiddelen worden niet gebruikt. Dat alles is alleen zinvol als de landbouw op 'schone' gronden wordt bedreven. De problemen waar-mee alternatieve landbouw te maken heeft zijn, naast reeds aanwezige bodemveront-reiniging, verontreiniging door verontreinigd beregeningswater, gebruik van kunst-mest en bestrijdingsmiddelen op aangrenzende percelen of door inbreng van milieu-kritische stoffen via grond- en oppervlaktewater of via atmosferische depositie. Voorzover de op grond van de Wet bodembescherming te stellen kwaliteitsdoelstel-lingen en algemene regels daartegen onvoldoende helpen, zouden de aanwijzing tot bodembeschermingsgebied en het van toepassing doen zijn van de provinciale bodembeschermingsverordening zin kunnen hebben. De indruk bestaat evenwel dat de provincies hiervoor niet veel voelen. Zij menen dat de aanwijzing tot bodem-beschermingsgebied zou leiden tot onevenredige lasten voor bedrijven in de om-geving. 4. DE LANDBOUW ALS BODEMVERONTREINIGER&#13;
Zowel bij de behandeling van de Wet bodembescherming als in het V-IMP wordt aanmerkelijk meer aandacht besteed aan de doelgroep 'landbouw' als verontreiniger van de bodem.&#13;
De ontwikkeling van de landbouw wordt volgens het V-IMP (blz. 28) gekenmerkt door schaalvergroting, specialisatie, intensivering, gebruik van meer kunstmest, ge-wasbeschermingsmiddelen en andere biociden, toenemende waterpeilbeheersing, veedichtheid en mechanisatie. Deze ontwikkeling gaat gepaard met neveneffecten die schadelijk zijn voor de bodem: eutrofiëring van gronden en oppervlaktewater, het in de bodem komen van zware metalen en organische microverontreinigingen en aantasting van landschapselementen door fysisch-mechanische ingrepen in de bodem.&#13;
In het V-IMP wordt aangekondigd dat, ten einde de belasting van de bodem met nitraat en fosfaat te verminderen, onder andere een emissiebeperking zal worden na-gestreefd door een verbetering van bemestingsregimes en het verder terugdringen van fosfaat als veevoederadditief. Het gehalte aan zware metalen in meststoffen zal verminderd moeten worden. Voor wat betreft kunstmest wordt gestreefd naar een beperking van de gehalten aan kwik, cadmium en koper. Om dit beleid te realiseren zullen kwaliteitsdoelstellingen worden ontwikkeld, bijvoorbeeld voor het nitraat- en fosfaatgehalte van het bovenste grondwater. Tevens zullen algemene regels worden vastgesteld op grond van de artikelen 8 tot en met 13 van de Wet bodembescherming en op grond van de Meststoffenwet (voor wat betreft de kwaliteitseisen waaraan meststoffen zullen moeten voldoen). In grondwaterbeschermingsgebieden en bo-dembeschermingsgebieden zal - aldus nog steeds het V-IMP - in veel gevallen voor het gebruik van meststoffen en bestrijdingsmiddelen een stringenter beleid worden gevoerd dan in de algemene regels zal worden vervat. Voor het realiseren van dit beleid zal daarbij stellig gedacht zijn aan de provinciale bodembeschermings-verordeningen. Maar ook allerlei andere regelingen bieden daartoe de mogelijkheid. Zo lenen zich voor beïnvloeding van het beheer van agrarisch gebied ook de Wet op de Ruimtelijke Ordening (aanlegvergunningen en gebruiksvoorschriften), de Na-tuurbeschermingswet, de Beschikking beheersovereenkomsten, de BAL en de BOL (beschikkingen voor de aanwijzing en onderhoud van landschapselementen) en de bergboerenregeling. De Commissie Inrichtings- en Beheerswetgeving van de Raad van advies voor de ruimtelijke ordening heeft uitvoerig aangegeven tot welke af-stemmingsproblemen de veelheid aan regelingen op het gebied van het beheer leidt.16&#13;
De commissie bepleit de toepassing van al deze verschillende beheersregelingen te coördineren. Zij oppert dat voor nationale landschappen te doen in het kader van de procedure tot aanwijzing van nationale landschappen. Deze procedure zou dan wel met de nodige waarborgen (overleg, inspraak, advies, rechtsbescherming) moeten worden omkleed. Dat zou het geval zijn als de aanwijzing tot nationaal land-schap wettelijk wordt geregeld en wordt opgezet als een door de provincie geïnitieerde operationele gebiedsaanwijzing.&#13;
Het voorstel van de commissie lijkt aantrekkelijk maar biedt slechts ten dele een oplossing voor de problematiek van de beheersregelingen in het landelijk gebied.&#13;
In de eerste plaats heeft het alleen betrekking op nationale landschappen. Maar ook daarbuiten kan zich samenloop van beheersregelingen voordoen.&#13;
In de tweede plaats kan ook een operationele gebiedsaanwijzing niets afdoen aan het probleem dat naast elkaar regelingen bestaan die dwingend een bepaald beheer voorschrijven en die op basis van vrijwilligheid en kostenvergoeding (no pay, no cu-re) het beheer beogen te beïnvloeden. De commissie gaat op dat probleem afzonderlijk in in een beschouwing over de relatie tussen bestemmingsplan en beheersover-eenkomst. Zij meent dat als op basis van een bestemmingsplan bepaalde gebruiksbe-perkingen gelden die elders via een beheersovereenkomst met bijpassende beheers-vergoeding zijn overeengekomen, een zelfde vergoeding als welke de boer met wie een beheersovereenkomst is afgesloten ontvangt, dient te worden toegekend aan de boer aan wie deze gebruiksbeperkingen op basis van een bestemmingsplan worden opgelegd. Tegen dit op het gelijkheidsbeginsel gebaseerde standpunt is weinig in te brengen. Maar het betekent wel dat bij ongewijzigde voortzetting van het relatie-notabeleid óf er de bereidheid moet zijn voor de bescherming van bodem, natuur en landschap meer geld ter beschikking te stellen, óf alleen in relatienotagebied een redelijk beschermingsniveau kan worden gerealiseerd. Men bedenke daarbij dat niet meer dan 100.000 hectare relatienotagebied tot stand zal komen, terwijl het aantal hectare waardevolle agrarische cultuurlandschappen 500-700.000 hectare bedraagt.&#13;
Een oplossing van dit dilemma lijkt slechts mogelijk door voor het beheer van het landelijk gebied basisnormen te ontwikkelen die zonder vergoeding zullen moeten worden nageleefd. Onder bijzondere omstandigheden kan daarop een uitzondering worden gemaakt door wel een vergoeding toe te kennen voor het beheer in nader aangewezen bijzondere gebieden (vergelijk de bergboerenregeling). In aanvulling op het stelsel van basisnormen kunnen dan nog beheersovereenkomsten worden af-gesloten. Een dergelijk samenstel van maatregelen houdt geen breuk in met het rela-tienotabeleid maar wel een kritische beschouwing of beleidsdoelstellingen zich er-voor lenen om op basis van vrijwilligheid te worden gerealiseerd of dat het veeleer gaat om een uit een oogpunt van bescherming van de bodem, natuur en landschap noodzakelijk beheer.&#13;
5. SCHADEVERHAAL BIJ BODEMVERONTREINIGING&#13;
Door bodemverontreiniging kan voor de landbouw schade ontstaan in de vorm van een verminderde opbrengst, het niet meer kunnen telen van bepaalde gevoelige ge-wassen en het niet meer op de markt mogen brengen van gewassen omdat deze een gevaar voor de volksgezondheid opleveren. Om enige kans op schadeverhaal te kun-nen hebben moet eerst duidelijk zijn wie de verontreiniging heeft veroorzaakt. Als dat het geval is, kan een actie uit onrechtmatige daad zinvol zijn. Is sprake van een contractuele verhouding tussen vervuiler en slachtoffer, zoals bij verkoop van grond, dan is wellicht een actie uit wanprestatie mogelijk.&#13;
In beide situaties doet zich het lastige probleem voor dat causaal verband tussen de verontreiniging en de geleden schade moet worden aangetoond. Dat causaal ver-band is er alleen als de schade redelijkerwijze toegerekend kan worden aan de ver-oorzaakte verontreiniging. Daarbij zal doorgaans aangetoond moeten worden dat een bepaalde stof in de verontreinigde bodem de gewraakte schadelijke effecten heeft veroorzaakt.&#13;
Verder moet duidelijk zijn in welke mate andere oorzaken aan het veroorzaken van de schade hebben bijgedragen.17&#13;
Dit alles maakt schadevergoedingsacties in het algemeen bewijsrechtelijk bijzon-der gecompliceerd en dus duur. Als de schade evenwel geleden is als gevolg van een verontreiniging die ernstig gevaar voor de volksgezondheid of het milieu oplevert, kan het zijn dat de gelaedeerde - hoe vreemd het ook mag klinken - iets beter af is. Het gaat dan immers om een geval waarop de Interimwet bodemsanering van toe-passing is. De Interimwet bodemsanering kent in art. 21 de mogelijkheid van scha-deverhaal op degene door wiens onrechtmatige daad de bodemverontreiniging is veroorzaakt. De gelaedeerde kan zich in deze door de Minister aan te spannen proce-dure voegen. De procedure van de Minister kan materiaal opleveren op grond waar-van het causaal verband tussen de verontreiniging en schade kan worden aange-toond. Ook dan blijft echter het probleem bestaan dat duidelijk moet zijn in hoever-re andere oorzaken aan de schade hebben bijgedragen.&#13;
Voor het overige brengt de Interimwet bodemsanering geen verandering in de juri-dische positie van het slachtoffer van bodemverontreiniging. Wel kan een vergoe-ding worden toegekend op grond van art. 17 van de Interimwet in verband met een bevel maatregelen te treffen of onderzoek of het treffen van maatregelen te gedogen. Maar daarbij gaat het om vergoeding van de schade die het gevolg is van sanering en niet om de schade als gevolg van de verontreiniging.&#13;
Uit het voorgaande volgt dat het wat veel gevraagd is te verwachten dat een slacht-offer van bodemverontreiniging, om zijn schade vergoed te krijgen, een kostbare procedure start waarvan het resultaat zeer onzeker is. Is het niet rechtvaardiger de schade als gevolg van bodemverontreiniging af te wentelen op de maatschappij en acties tegen de vervuilers door de Staat te laten voeren? Het Landbouwschap meent van wel. Het wil instelling van een overheidsfonds, waaruit milieuschade in de land-en tuinbouw kan worden vergoed.18 Dit zou geregeld kunnen worden in de Land-bouwkwaliteitswet, te meer omdat van die wet een wijziging wordt overwogen om in bepaalde gevallen in verband met bodemverontreiniging een teeltverbod te kun-nen opleggen. Nu lijkt het wat ver te gaan om alle milieuschade uit het fonds te ver-goeden. Schade die het gevolg is van eigen handelen (overbemesting, gebruik van zuiveringsslib) zal voor eigen rekening moeten komen. Maar voor dit probleem lijkt wel een oplossing te vinden, bijvoorbeeld door te bepa-len dat de verzoeker om een uitkering uit het fonds desgevraagd aannemelijk moet maken dat de verontreiniging niet door hem zelf is veroorzaakt. Slaagt hij hierin naar het oordeel van het bevoegd gezag niet, dan volgt afwijzing van het verzoek om schadevergoeding. Tegen zo'n afwijzing zou beroep op een onafhankelijke rech-terlijke instantie kunnen worden opengesteld.&#13;
Spreekt de gedachte van een fonds aan, de Landbouwkwaliteitswet lijkt daarvoor niet de juiste plaats. Ook andere schade dan in de land- en tuinbouw zou vergoed moeten kunnen worden. Een fonds bodemverontreiniging, te regelen in de Wet bo-dembescherming, lijkt daarom aantrekkelijker.&#13;
De inbouw van de Interimwet bodemsanering in de Wet bodembescherming is daarvoor een goede gelegenheid. Of het zover zal komen, is overigens nog maar de vraag. Het zal er in belangrijke mate van afhangen of middelen kunnen worden ge-vonden om het fonds te vullen.</content><legacyfootnotes>1. Tweede Kamer 1982-1983, 17600, H. XI, nr. 130.&#13;
2. t.a.p. blz. 13.&#13;
3. t.a.p. p. 67; deze benadering sluit aan bij de EG grondwater richtlijn PB/L20/43 van 26 januari 1980.&#13;
4. Zie voor een aanduiding van bestaande wetten op het gebied van de bodembescherming de bijlage bij de Memorie van Toelichting bij het ontwerp van Wet bodembescherming (Tweede Kamer 1980-1981, 16529, nr. 4) en de Memorie van Antwoord bij het wetsontwerp (Tweede Kamer 1983-1984, 16529, nr. 7, p. 17 e.v.).&#13;
5. Het bodembeschermingsbeleid gaat verder en heeft ook betrekking op de potentiële functies van de bodem. In dat verband wordt wel de term 'multifunctionaliteit' gebruikt'&#13;
6. Vgl. mr. L. Bomhof, 'De gewijzigde Hinderwet op enkele onderdelen nader bezien', Milieu en Recht 1981, p. 181.&#13;
7. Vgl. mr. Joh. Hofland en mr. T.A. Hofman, 'De provincies en het ontwerp van Wet bodembescherming', Milieu en Recht 1981, p. 148 e.v.&#13;
8. De uitvoering van de Hinderwet, VAR-reeks van het Ministerie van Volksgezondheid en Milieuhygiëne, 1979, 1-3.&#13;
9. Zie ir. W. Klein. 'HUP met de Hinderwet' (Hinderwetuitvoeringsprogramma's), Milieu en Recht 1983, p. 219.&#13;
10. H. Reindsen, 'Aanlegvergunning: waar maken we ons druk over?', ROM-magazine, mei 1983, p. 25.&#13;
11. Zo is in de provincie Noord-Holland voor de vijftien aangewezen beschermde natuurmonumenten en staatsnatuurmonumenten slechts in twee gevallen een beheersplan opgesteld. Vier beheersplannen zijn voor deze natuurmonumenten nog in ontwikkeling.&#13;
12. Van de 749 gemeenten in Nederland hebben 391 een inwonertal van minder dan 10.000, waarvan 138 tussen 2000 en 5000 en 50 van minder dan 2000. De Minister van Binnenlandse Zaken streeft naar gemeenten met ongeveer 10.000 inwoners. (Tweede Kamer 1983-1984, 18448, nrs. 1 en 2.)&#13;
13. In beginsel, want vanzelfsprekend zal het beschermingsniveau wel afhangen van geologische en bo- demkundige factoren, bijvoorbeeld zandgebieden, klei- of veengebieden.&#13;
14. Onderzoek door het CSO, adviesbureau voor milieuonderzoek, en de Vakgroep staatsrecht van de Faculteit der Rechtsgeleerdheid van de Rijksuniversiteit te Leiden.&#13;
15. Prof. mr. Th.G. Drupsteen, 'Het ontwerp-Wet bodembescherming; maatregelen op rijksniveau', Milieu en Recht 1981, p. 145.&#13;
16. Pre-adviezen over de bestuurlijk-juridische aspecten van de drie groene structuurschema's, januari 1983. De Commissie noemt naast de in de tekst genoemde regelingen ook nog de beheersregelingen met betrekking tot stiltegebieden, bosgebieden en stads- en dorpsgezichten. Zie ook Lotte Valkenburg: 'Natuur en Landschap, 15 variaties in gebiedsaanwijzing', Milieu en Recht 1983, nr. 1, p. 14-23.&#13;
17. Voor een meer uitgebreide beschouwing over het schadeverhaal bij bodemverontreiniging wordt ver- wezen naar het verslag van de tweede ledenvergadering van de Vereniging voor Milieurecht (3 februa- ri 1983) en het rapport 'Privaatrechtelijke instrumenten ten behoeve van een preventieve bodem bescherming', Rijksuniversiteit Leiden (februari 1984).&#13;
18. Persbericht Landbouwschap 3 mei 1984.&#13;
</legacyfootnotes><footnotes><footnote/></footnotes><auteurs>Mr D. Samkalden</auteurs><published>1984-12-01 00:00:00</published><modified>1984-12-01 00:00:00</modified><editiondate>1984-12-01</editiondate><htmlpath>https://denhollander.info/artikel/6430</htmlpath></article>
</articles></edition>
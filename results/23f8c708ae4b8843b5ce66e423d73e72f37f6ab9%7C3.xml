<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2013</searchword><id>10472</id><udhid>UDH:TvAR/10472</udhid><titel>Rechtspraak 5717. Huijsmans – Muskens (TvAR 2013/5717)</titel><searchwords><searchword>TvAR 4/2013</searchword><searchword>TvAR 2013/5717</searchword><searchword>UDH:TvAR/10472</searchword></searchwords><attachments><attachment><name>TvAR2013_04_09_5717.pdf</name><extention>pdf</extention><url>https://denhollander.info/download/8989/ci</url></attachment></attachments><inleiding>Vordering tot schriftelijke vastlegging kan tegen voormalige eigenaar worden ingesteld. Toewijzing daarvan werkt niet tegen de nieuwe eigenaar als de vordering niet al aanhangig was toen deze eigenaar werd. &#13;
</inleiding><content>1.Het geding in eerste aanleg &#13;
Voor het geding in eerste aanleg verwijst het hof naar de in­houd van het vonnis van 12 juli 2011, dat de pachtkamer van de rechtbank ’s-Hertogenbosch, sector kanton, locatie Boxmeer, tussen als eisers en als gedaagde heeft gewezen. Van genoemd vonnis is een fotokopie aan dit arrest gehecht. &#13;
2. Het geding in hoger beroep &#13;
Het verloop van de procedure blijkt uit: &#13;
––de dagvaarding in hoger beroep van 5 augustus 2011; &#13;
––de memorie van grieven; &#13;
––de memorie van antwoord; &#13;
––de akte uitlating producties en overlegging producties van ; &#13;
––de antwoordakte en overlegging producties van . &#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald. &#13;
3. De vaststaande feiten &#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast. &#13;
3.2 Huijsmans-Muskens is de dochter van en van wijlen Ma­rinus Muskens (hierna: Muskens sr.), overleden op 11 maart 2006. Uit hetzelfde huwelijk is er een zoon: A.M.M.M. Muskens (hierna: Muskens jr.). &#13;
3.3 hebben sinds 1999 tot en met 2009 gebruikt de percelen cultuurgrond gelegen onder Hedikhuizen, gemeente Heus­den, kadastraal bekend gemeente Heusden, sectie G num­mers 151, 443 en 444, tezamen groot 5.27.06 ha, gelegen aan de Rietveldenweg te Hedikhuizen (hierna: de percelen Rietveldenweg). Deze percelen waren tot het overlijden van Muskens sr. de gezamenlijke of mede-eigendom van Mus­kens sr. en en behoorden na dat overlijden geheel tot het ver­mogen van . &#13;
3.4 Een door en Muskens jr. ondertekende akte, gedateerd op 8 juni 2009, houdt de totstandkoming in van een regulie­re pachtovereenkomst met betrekking tot de percelen Riet­veldenweg tussen als verpachtster en Muskens jr. als pach­ter, ingaande 1 juni 2009. De akte is op 10 juni 2009 bij de grondkamer ingekomen en door die kamer goedgekeurd op 17 juli 2009. &#13;
3.5 Een door en ondertekende akte, gedateerd op 24 juni 2009, houdt de totstandkoming in van een reguliere pacht­overeenkomst met betrekking tot de percelen Rietveldenweg tussen als verpachtster en als pachters, ingaande 1 juni 2009. De akte is op 23 juli 2009 bij de grondkamer ingekomen en door die kamer goedgekeurd op 13 november 2009. &#13;
3.6 Ingevolge de akten van levering van 28 december 2009 en 4 januari 2010 heeft Muskens jr. de eigendom verkregen van de percelen Rietveldenweg. &#13;
4. De motivering van de beslissing in hoger beroep &#13;
4.1 In dit geding hebben primair een verklaring voor recht gevorderd dat de hiervoor onder 3.5 bedoelde pachtovereen­komst van 24 juni 2009 als werkelijk bestaande pachtover­eenkomst dient te prevaleren boven het stuk als bedoeld on­der 3.4, met bepaling dat laatstbedoeld stuk nietig is en van nul en generlei waarde. Subsidiair hebben zij gevorderd, kort gezegd, de schriftelijke vastlegging van een met in­gang van voorjaar 1999 en sindsdien bestaande mondelinge pachtovereenkomst met betrekking tot de percelen Rietvel­denweg tussen hen als pachters en als verpachters aanvanke­lijk en wijlen haar echtgenoot Marinus Muskens en sinds het overlijden van Marinus Muskens met alleen als verpacht­ster. Bij het bestreden vonnis heeft de pachtkamer in eerste aanleg beide vorderingen afgewezen op de grond dat toewij­zing ervan naar maatstaven van redelijkheid en billijkheid onaanvaardbaar zou zijn. Tegen deze afwijzing richten zich de grieven. &#13;
4.2 Het hof ziet aanleiding om een comparitie van partijen te gelasten, strekkende tot het inwinnen van inlichtingen en het beproeven van een minnelijke regeling. In het belang van een voortvarende behandeling ter zitting wijdt het hof aan de zaak de navolgende voorlopige beschouwingen. &#13;
4.3 Sinds eind 2009/begin 2010 is Muskens jr. eigenaar van de percelen Rietveldenweg. De inleidende dagvaarding is van 30 maart 2010 en is uitgebracht op het moment dat Muskens jr. reeds eigenaar was. Door de werking van artikel 7:361 Burgerlijk Wetboek is een eventueel op het moment van de eigendomsverkrijging tussen als pachters en als ver­pachtster bestaande pachtverhouding overgegaan op Mus­kens jr. Het is de vraag wat dit voor de onderhavige zaak be­tekent. (conclusie van antwoord onder 14) heeft betoogd dat in hun vorderingen tegen haar niet-ontvankelijk zijn. Naar ’s hofs voorlopig oordeel gaat dit verweer niet op. Wat betreft de subsidiaire vordering tot vastlegging is het vaste recht­spraak van deze kamer dat die vordering ook tegen de voor­malige eigenaar kan worden ingesteld. Ook wat betreft de primaire vordering lijkt er geen reden te bestaan om aan te nemen dat die niet tegen een voormalige eigenaar kan wor­den ingesteld. Naar het hof begrijpt beroept zich echter niet alleen op niet-ontvankelijkheid, maar ook op het ontbreken van belang aan de zijde van , klaarblijkelijk omdat ervan uit­gaat dat een in de onderhavige procedure gedane uitspraak geen gezag van gewijsde toekomt tegenover Muskens jr. Dit komt het hof voorshands juist voor. Weliswaar geldt vol­gens het tweede lid van artikel 236 Wetboek van Burgerlij­ke Rechtsvordering het gezag van gewijsde ook ten opzichte van rechtsverkrijgers onder bijzondere titel, maar die bepa­ling veronderstelt dat ten tijde van de verkrijging reeds een geding aanhangig was. In dit licht dienen bij gelegenheid van de comparitie van partijen nader toe te lichten waarin hun belang bij toewijzing van hun vorderingen in dit geding tegen (alleen) is gelegen. &#13;
4.4 Bij conclusie van antwoord onder 7 heeft zich erop be­roepen dat tussen partijen veelvuldig gesproken is over de wijze van verdeling van het vermogen van wijlen Muskens sr. en van haar, en dat daarbij is afgesproken dat de perce­len Rietveldenweg zouden worden toegedeeld aan Muskens jr., die over deze gronden de vrije beschikking zou hebben. De overige landbouwpercelen zouden worden toegedeeld aan Deze stellingen komen er op neer dat partijen een pacht­beëindigingsovereenkomst hebben gesloten. In verband met het voorschrift van artikel 7:323 Burgerlijk Wetboek wil het hof in dit verband weten of het gebruik door van de percelen Rietveldenweg te eniger tijd is geëindigd. &#13;
4.5 De slotsom is dat het hof met partijen zal compareren. Iedere verdere beslissing zal worden aangehouden. &#13;
5. De beslissing &#13;
Het hof, recht doende in hoger beroep: &#13;
bepaalt dat partijen tezamen met hun advocaten zullen ver­schijnen voor het de pachtkamer van het hof, die daar­toe zitting zal houden in het paleis van justitie aan de Wal­burgstraat 2-4 te Arnhem op een nader door de voorzitter te bepalen dag en tijdstip, zulks tot het geven van inlichtingen en opdat kan worden onderzocht of partijen het op een of meer punten met elkaar eens kunnen worden; &#13;
bepaalt dat partijen de verhinderdagen van partijen en hun advocaten wat betreft maandagen in de maanden augustus, september en oktober 2012 zullen opgeven op de rol van 3 juli 2012, waarna dag en uur van de comparitie (ook indien voormelde opgave van een of meer van partijen ontbreekt) door de voorzitter zullen worden vastgesteld; &#13;
iedere verdere beslissing zal worden aangehouden. &#13;
Noot &#13;
Volgens vaste rechtspraak kan een vordering tot schriftelij­ke vastlegging van een pachtovereenkomst ook worden in­gesteld tegen de voormalige eigenaar. Aangenomen dat de overeenkomst door die voormalige eigenaar werd aange­gaan, ligt dit ook voor de hand. Juist de vorige eigenaar is dan degene die, naast degene die pachtrechten pretendeert, op de hoogte is van relevante feiten en omstandigheden. De verkrijger is dat vaak niet. In verband hiermee is de voorma­lige eigenaar in het algemeen beter dan de verkrijger in staat om zich tegen de vordering te verweren. &#13;
Tegen deze achtergrond is het begrijpelijk dat het Pachthof in dit arrest heeft overwogen, dat ook een verklaring voor recht dat de ene pachtovereenkomst als werkelijk bestaande boven een andere dient te prevaleren, tegen de voormalige eigenaar aanhangig kan worden gemaakt. &#13;
Een en ander had er op het eerste gezicht toe kunnen leiden dat zowel de primaire vordering (ter verkrijging van de ver­klaring voor recht) als de subsidiaire vordering (strekkende tot schriftelijke vastlegging) werd toegewezen. Er deed zich echter een bijzondere omstandigheid voor, in verband waar­mee het Pachthof voorshands van oordeel was dat de pach­ters bij toewijzing van hun vordering geen belang hadden. Een rechterlijke uitspraak heeft bindende kracht tussen de daarbij betrokken partijen. Dit wordt wel aldus uitgedrukt, dat de uitspraak ten aanzien van hen gezag van gewijsde heeft. Ingevolge art. 236 lid 2 Rv geldt het gezag van ge­wijsde ook ten opzichte van rechtverkrijgenden onder bij­zondere titel. Het Pachthof stelt zich echter op het standpunt dat deze bepaling veronderstelt dat het geding waarin de uit­spraak is gedaan, reeds aanhangig was op het moment dat de overdracht van de eigendom plaatsvond. De feiten lagen in dit geval anders; de procedure tot schriftelijke vastlegging werd eerst aanhangig gemaakt nadat de eigendom van de grond aan de verkrijger was overgedragen. &#13;
In verband hiermee rees de vraag wat de pachters met de toewijzing van hun vorderingen konden bereiken. Zij kon­den de procedure tegen de voormalige eigenaar wel met suc­ces afronden, maar als art. 236 lid 2 Rv vervolgens niet tot toepassing zou komen, zouden zij het desbetreffende ar­rest niet ten opzichte van de verkrijger ten uitvoer kunnen leggen. Als gevolg van het bepaalde in art. 7:361 BW was de verkrijger wel verpachter geworden (“koop breekt geen pacht”), maar aan de schriftelijke vastlegging van de over­eenkomst en de gegeven verklaring voor recht zou hij dan niet gebonden zijn. De pachters zouden met die toewijzing dus niets zijn opgeschoten. &#13;
Hert Pachthof liet een gaatje open. Er werd een compari­tie gelast, waarin de pachters nader konden toelichten waar­in hun belang bij toewijzing van hun vorderingen was gele­gen. Tot een einduitspraak is het vervolgens niet gekomen; de zaak werd tijdens de comparitie geschikt. &#13;
G.M.F. Snijders &#13;
&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen en F.J.P. Lock en de deskundige leden ing. L.L.M. de Lorijn en ir. H.K.C. Roelofsen</auteurs><published>2013-04-01 00:00:00</published><modified>2013-04-01 00:00:00</modified><editiondate>2013-04-01</editiondate><htmlpath>https://denhollander.info/artikel/10472</htmlpath></article>
</articles></edition>
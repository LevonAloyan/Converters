<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1997</searchword><id>4910</id><udhid>UDH:TvAR/4910</udhid><titel>H.J.L. G. / Het plan van toedeling in de ruilverkaveling 'Beesel-Swalmen' (TvAR 1997/4894)</titel><searchwords><searchword>TvAR 9/1997</searchword><searchword>TvAR 1997/4894</searchword><searchword>UDH:TvAR/4910</searchword></searchwords><attachments><attachment><name>1997_nr 9_Rechtspraak_4894.pdf</name><extention>pdf</extention><url>https://denhollander.info/download/4852/ci</url></attachment></attachments><inleiding>Landinrichtingswet, art. 150, 196&#13;
&#13;
Bevoegdheid van de rechtbank te beslissen ter zake van een bezwaar met betrekking tot het opnemen van een pachtverhonding in het plan van toedeling. Reclamant pacht de onverdeelde helft in een tweetal percelen. Inplan van toedeling is hiervoor geen pachtkavel aan reclamant toegedeeld. Eigenaar en pachter oneens over welk gedeelte van de toedeling als verpacht aan reclamant moet worden aangemerkt. Belanghebbende (eigenaar) is ondermeer van mening dat de rechtbank onbevoegd is ter zake een beslissing te nemen. Daar in de inbrengsituatie de ligging van de pachtgrond niet vast omlijnd is bepaald, behoort naar het oordeel van belanghebbende het aangeven van de ligging van de pachtkavel niet aan de orde te komen in het plan van toedeling. Belanghebbende is van mening dat een en ander buiten de ruilverkaveling om door partijen moet worden geregeld en waarover zo nodig de Pachtkamer een oordeel zal moeten geven. Niet dan wel onvoldoende weersproken is dat de LC, reclamant en verpachter in onderlinge overeenstemming hebben aangeduid welk gedeelte van de inbreng tot het door reclamant gepachte behoort en welk gedeelte als pachtvrij dient te worden aangemerkt. Nu hiermee de inbreng voldoende bepaald is, behoort het tevens tot de taak van de LC om ook in het plan van toedeling aan te geven welk gedeelte van de toegedeelde kavel tot het door reclamant gepachte behoort. Hiermee is de bevoegdheid van de rechtbank gegeven om ten aanzien van het onderhavige bezwaar te beslissen.</inleiding><content>Vonnis in de zaak van:&#13;
H.J.L. G., reclamant,&#13;
tegen&#13;
het plan van toedeling in de ruilverkaveling 'Beesel-Swalmen'.&#13;
Het verloop van de procedure&#13;
(...)&#13;
Het bezwaar van reclamant&#13;
Reclamant heeft in pacht de percelen, kada-straal bekend gemeente Swalmen, sectie E, nummers 1840 en 2515. Hoewel het pacht-contract met EJ. van Melick ter registratie is ingezonden naar de Landinrichtingscomissie is in het plan van toedeling aan reclamant geen pachtkavel toegedeeld. Reclamant is van mening dat aan hem ofwel&#13;
het zuidelijk gedeelte van kavel 016107 dan-wel het noordelijk gedeelte van die kavel moet worden toegewezen.&#13;
Andere, reële alternatieven zijn er in zijn visie niet. Het probleem dient dan ook tussen reclamant en belanghebbende Van Melick te worden opgelost, waarbij handhaving van de inbreng de voorkeur verdient boven andere alternatieven.&#13;
Het standpunt van de bij het bezwaar betrok-ken belanghebbende E.J. van Melick&#13;
De pachtrechten van reclamant kunnen wor-den omschreven als de rechten op het gebruik van de onverdeelde helft van de percelen E 2515 en E 1840. Deze percelen zijn in het ont-werp plan van toedeling gelegd in kavel 016.107.&#13;
Primair stelt belanghebbende zich op het standpunt dat de rechtbank onbevoegd is om te bepalen waar exact binnen voormelde kavel de toedeling in pacht aan Goertz komt te lig-gen althans dient reclamant niet ontvankelijk te worden verklaard in zijn bezwaar. In de inbrengsituatie was bedoelde ligging immers niet vast omlijnd bepaald, zodat zulks thans in het kader van de toedeling evenmin aan de orde behoort te komen. Het betreft een na-dere invulling van de pachtrelatie, die tussen partijen buiten de ruilverkaveling om zal moeten plaatsvinden en waarover zonodig de Pachtkamer een oordeel zal moeten geven. Subsidiair heeft belanghebbende het navol-gende betoogd.&#13;
Tussen partijen heeft overleg plaatsgevonden over het afkopen van de pachtrechten van reclamant. Reclamant heeft een tuinbouw-bedrijf en heeft eigenlijk geen behoefte aan de betreffende pachtgrond. Het gepachte heeft hij eerder als weiland in gebruik gehad. Van-wege de pachtprijs van circa ƒ 130,- per jaar heeft belanghebbende een afkoopsom van ƒ 1.500,- aangeboden aan reclamant, welk aanbod niet is geaccepteerd. In het kader van het overleg heeft reclamant verzocht om toedeling in pacht van de noordelijke danwei zuidelijke helft van kavel 016.107. Belanghebbende heeft zich daartegen verzet omdat hij daardoor een hoek krijgt in de gebruikseenheid die gevormd wordt door de kavels 016.109, 016.108 en 016.107.&#13;
Belanghebbende heeft nog voorgesteld dat re-clamant de noordelijke helft van voornoemde gebruikseenheid in pacht zou kunnen krijgen, doch de betreffende eigenaar wenst daar niet aan mee te werken. Een verder voorstel van belanghebbende hield in dat reclamant het westelijk deel van kavel 016.107 in pacht zou krijgen, hetgeen weliswaar een lang en smal perceel (circa 350 m bij 11 m) zou opleveren, doch belanghebbende is van mening dat dit niet bezwaarlijk kan zijn vanwege het feit dat het gepachte door reclamant als weiland wordt gebruikt. Een voorstel van belangheb-bende tot overname van de pacht en situering van het pachtperceel van reclamant in de wes-telijke helft van kavel 016.301 is evenmin geaccepteerd.&#13;
Slechts uiterst subsidiair wenst belanghebbende medewerking te verlenen aan de door recla-mant gewenste toedeling in kavel 016.107 en wel in dier voege dat reclamant van deze kavel de noordelijke helft voor circa 43 are in pacht kan krijgen. Reclamant wenst alsdan zelf de zuidelijke helft te behouden.&#13;
Het standpunt van de Centrale Landinrichtings-commise en de landinrichtingscommissie&#13;
De Landinrichtingscommissie heeft zich aan-gesloten bij het standpunt van de Centrale Landinrichtingscommissie. Van het door de vertegenwoordiger van de Centrale Landinrichtingscommissie (hierna de commissie) gevoerde betoog zijn pleitnotities overgelegd. De inhoud daarvan dient als hier herhaald en ingelast te worden beschouwd. Samengevat luidt dat betoog als volgt: De commissie erkent dat ten onrechte geen registratie heeft plaatsgevonden van het tussen reclamant en belanghebbende Van Melick be-staande pachtcontract. Het bezwaar is gegrond. In beginsel had de commissie kunnen volstaan met de vermelding dat reclamant de helft van kavel 016.107 in pacht heeft. Gegeven het feit dat Landinrichtingscommissie, reclamant en verpachter Van Melick alsnog in onderlinge overeenstemming hebben aangeduid welk ge-deelte van de inbreng tot het door reclamant gepachte behoort en welk gedeelte als pacht-vrij dient te worden aangemerkt, behoort het tevens tot de taak van de commissie om ook in het plan van toedeling aan te geven welk&#13;
gedeelte van kavel 016.107 tot het door recla-mant gepachte behoort. Tussen reclamant en verpachter E.J. van Melick is daarover geen overeenstemming te bereiken. Gegeven het feit dat reclamant in de inbrengsituatie ook het noordelijke gedeelte van de kavel in pacht heeft, lijkt het voor de hand te liggen om ook in de toedeling het noordelijk gedeelte te beschouwen als de door reclamant gepachte kavel. Immers de ligging en de vorm van de toegedeelde kavel wijken niet wezenlijk af van de inbreng.&#13;
De commissie stelt derhalve voor-bij gebreke van overeenstemming tussen pachter en ver-pachter over de situering van de pachtkavel -het plan van toedeling aldus te wijzigen, dat het noordelijk gedeelte van kavel 016.107, ter grootte van 0.42.35 ha als de pachtkavel van reclamant dient te worden aangemerkt.&#13;
Het oordeel van de rechtbank&#13;
Niet danwel onvoldoende weersproken is dat de Landinrichtingscommissie, reclamant en verpachter Van Melick alsnog in onderlinge overeenstemming hebben aangeduid welk gedeelte van de inbreng tot het door recla-mant gepachte behoort en welk gedeelte als pachtvrij dient te worden aangemerkt. Op bij-lage 1 behorende bij de pleitnotities van de commissie is de inbreng van reclamant aange-geven. Nu hiermede de inbreng voldoende bepaald is, behoort het tevens tot de taak van de Landinrichtingscommissie om ook in het plan van toedeling aan te geven welk gedeelte van kavel 016.107 tot het door reclamant gepachte behoort.&#13;
Hiermede is de bevoegdheid van de rechtbank gegeven om ten aanzien van het onderhavige bezwaar te beslissen.&#13;
Het voorstel van belanghebbende Van Melick om kavel 016.107 in de lengterichting te delen komt de rechtbank niet acceptabel voor, omdat dit tot gevolg zal hebben dat reclamant een zeer lang en smal perceel zal verkrijgen (circa 350 m bij 11 m in de visie van belang-hebbende). Aan een toedeling van de noorde-lijke helft van de gebruikseenheid die wordt gevormd door de kavels 16.109, 16.108 en 16.107 wenst de eigenaar van de kavel 16.109 niet mee te werken. Nu reclamant in de inbrengsituatie het noor-&#13;
delijke gedeelte van de kavel in pacht heeft en de ligging en vorm van het noordelijk deel van kavel 016.107 - onweersproken - niet wezen-lijk afwijkt van die inbreng, is de rechtbank met de commissie van oordeel, dat het voor de hand ligt om ook in de toedeling het noor-delijk gedeelte van kavel 016.107 te beschou-wen als de door reclamant gepachte kavel. De rechtbank zal het plan van toedeling wijzigen, overeenkomstig de aan dit vonnis gehechte bijlage 2 (hier niet opgenomen, red.). Er is voldoende aanleiding de gezamenlijke rechthebbenden te veroordelen in de kosten van het geding aan de zijde van reclamant.&#13;
Beslissing De rechtbank:&#13;
Verklaart het bezwaar gegrond. Wijzigt het plan van toedeling in dier voege, dat als pachtkavel aan reclamant wordt toegedeeld het noordelijk gedeelte van kavel 016.107 (...).&#13;
Veroordeelt de gezamenlijke rechthebbenden in de kosten van dit geding, aan de zijde van reclamant begroot op ƒ 1.060,- (eenduizend zestig gulden).</content><legacyfootnotes/><footnotes><footnote/></footnotes><auteurs/><published>1997-09-01 00:00:00</published><modified>1996-10-01 00:00:00</modified><editiondate>1997-09-01</editiondate><htmlpath>https://denhollander.info/artikel/4910</htmlpath></article>
</articles></edition>
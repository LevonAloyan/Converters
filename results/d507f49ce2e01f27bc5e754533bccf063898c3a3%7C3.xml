<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2014</searchword><id>11066</id><udhid>UDH:TvAR/11066</udhid><titel>De systematiek van het Pachtprijzenbesluit 2007</titel><searchwords><searchword>TvAR 4/2014</searchword><searchword>UDH:TvAR/11066</searchword></searchwords><attachments><attachment><name>TvAR2014_04_02_De_systematiek.pdf</name><extention>pdf</extention><url>https://denhollander.info/download/9467/ci</url></attachment></attachments><inleiding>1. Inleiding&#13;
Het pachtrecht wordt op dit moment geëvalueerd.1 Daarmee is ook de toekomst van de wettelijke regels met betrekking tot de pachtprijs onzeker. Als er enigerlei vorm van pachtprijsbescherming blijft, ligt het voor de hand dat eventuele nieuwe regels met betrekking tot de pachtprijs op de een of andere wijze zullen willen voortbouwen op de oude. Een plotselinge sterke verhoging (of verlaging) van de prijs is immers ongewenst, omdat de pachter als agrarisch ondernemer allerlei bedrijfsbeslissingen heeft afgestemd op de actuele pachtprijs en op zijn verwachtingen omtrent de toekomstige ontwikkeling van die prijs. En ook voor de verpachter geldt dat hij door een plotselinge wijziging (verlaging) van de prijs in de problemen kan komen. Zijn beslissingen over bijvoorbeeld het onderhoud of de verbetering van verpachte gebouwen (bedrijfsgebouwen en agrarische woningen) heeft hij immers mede genomen op grond van zijn verwachtingen. Ondanks de evaluatie is het dus ook met het oog op de toekomst belangrijk om goed zicht te hebben op de huidige pachtprijssystematiek, zoals die is neergelegd in het Pachtprijzenbesluit 2007.&#13;
Die systematiek spreekt niet voor zichzelf. Voor de niet ingevoerde jurist is het Pachtprijzenbesluit 2007 nauwelijks te doorgronden. Veel agrarische advocaten lijken alles te mijden wat met de pachtprijs te maken heeft, of besteden een deel van het werk uit aan een rentmeester. Maar ook met het begrip van het pachtprijzensysteem bij rentmeesters is het allerminst goed gesteld, zo is mijn ervaring. Ja, zelfs voor wie werkelijk door het systeem heen heeft proberen te kruipen, zoals ik zelf heb gedaan toen ik in 2011 voor de uitgave Tekst &amp; Commentaar Pachtrecht (Kluwer, Deventer) een commentaar op het Pachtprijzenbesluit 2007 schreef, blijft het lastig. Bij de bewerking van dat commentaar in 2012 stuitte ik op nieuwe inconsistenties en nieuwe vragen, die mij dus in 2011 niet waren opgevallen. Dat valt ongetwijfeld mede aan mijn eigen beperkingen toe te schrijven. Maar dan blijft staan dat de regelgever in de afgelopen jaren laag op laag heeft gestapeld en op diverse plaatsen in het Pachtprijzenbesluit 2007 zich van onvaste of zelfs onjuiste terminologie bedient. Het resultaat oogt helaas meer als een labyrint dan als een systeem.&#13;
Uiteraard hebben verpachter en pachter met het Pachtprijzenbesluit 2007 niets van doen in het geval dat zij met betrekking tot de pachtprijs vrij zijn. In dat geval is de grondmarkt beslissend volgens het principe van vraag en aanbod. Het belangrijkste geval waarin de pachtprijs vrij is, is dat van een geliberaliseerde pachtovereenkomst voor zes jaar of korter (art. 7:397 lid 1 BW). Ook in geval van teeltpacht (voor één- of tweejarige teelten, voor de duur van de teelt) is de prijs vrij (art. 7:396 BW). In alle andere gevallen is, kort gezegd, het pachtprijzensysteem wél van toepassing.2&#13;
In deze bijdrage gaat het om de systematiek van het Pachtprijzenbesluit 2007 en niet zozeer om de dagelijkse taxatiepraktijk. Vanzelfsprekend is er veel verband tussen beide, want de taxatiepraktijk behoort uiteraard door de systematiek te worden bepaald. Maar daarnaast is er de invloed van algemene inzichten en gebruiken in de taxatieleer en valt er bijvoorbeeld ook vanuit de bodemkunde het een en ander over die praktijk te zeggen. Voor de taxatiepraktijk kan ik gelukkig verwijzen naar een recente bijdrage in dit tijdschrift van Rogaar.3 Dat betekent dat ik als een schoenmaker bij mijn leest kan blijven, op vergelijkbare wijze als ook binnen de praktijk van de grondkamer en Centrale Grondkamer juristen, deskundige leden en deskundigen4 ieder hun eigen aandachtsgebied hebben.&#13;
In het vervolg van deze bijdrage beperk ik mij bovendien tot die regels van het Pachtprijzenbesluit 2007 waarvan verpachter, pachter en grondkamer de normadressaten zijn. § 2 van het besluit (art. 4-10), die zich tot de Minister richt doordat zij de berekeningssystematiek bepaalt volgens welke de Minister de hoogte van de hoogst toelaatbare pachtprijs respectievelijk het veranderpercentage dient te bepalen, blijft vrijwel geheel buiten beschouwing. Ik richt mij vooral op de pachtprijs van land. Verpachting van bedrijfsgebouwen en agrarische woningen komt relatief veel minder voor en bespreek ik daarom korter.&#13;
Om te voorkomen dat ook dit artikel een labyrint wordt, heb ik zijstappen en uitweidingen zoveel mogelijk vermeden. De voor gevorderden niet te missen nuances vonden een plek in (deels onvermijdelijk lange) voetnoten. De tekst wordt geregeld&#13;
samengevat in een schema of geïllustreerd met een&#13;
voorbeeld.</inleiding><content>2. Een drievoudige opdracht en drie&#13;
begrippen ‘pachtprijs’&#13;
Ik vergeleek het Pachtprijzenbesluit 2007 (hierna ook Ppb&#13;
2007) met een labyrint. Dat roept de vraag op hoe op de systematiek&#13;
van dat besluit grip te krijgen. De methode Von&#13;
Münchhausen werkt uiteraard niet: wie zich in een moeras&#13;
bevindt, kan niet zichzelf, met paard en al, aan het staartje&#13;
van zijn pruik daaruit trekken. In plaats daarvan zullen we&#13;
vaste voet moeten hebben op een plek bóven het labyrint,&#13;
om van daaruit het Pachtprijzenbesluit 2007 te beschouwen&#13;
en zijn inhoud te ordenen. Is zo’n perspectief voorhanden?&#13;
Ja, de hiërarchische verhouding waarin het Pachtprijzenbesluit&#13;
2007 staat tot het Burgerlijk Wetboek doet ons&#13;
dat perspectief als vanzelfsprekend aan de hand. Wij moeten&#13;
de systematiek van Pachtprijzenbesluit 2007 (een algemene&#13;
maatregel van bestuur) begrijpen in het licht van de&#13;
opdracht die de formele wetgever aan de regelgever, dat wil&#13;
zeggen aan de Minister van Economische Zaken,5 met betrekking&#13;
tot de pachtprijs heeft gegeven. Die opdracht is&#13;
drievoudig en in verband met die drievoudige opdracht hanteert&#13;
en veronderstelt het Burgerlijk Wetboek ook drie verschillende&#13;
begrippen ‘pachtprijs’. Vanuit de drievoudige opdracht&#13;
en de juiste begrippen naar behoren onderscheidend,&#13;
kunnen en moeten we het Pachtprijzenbesluit 2007 verstaan.&#13;
De pachtovereenkomst behoeft de goedkeuring van de&#13;
grondkamer (art. 7:318 lid 1 BW). Op grond van art. 7:319&#13;
lid 1 aanhef en onder a BW keurt de grondkamer de pachtovereenkomst&#13;
niet ongewijzigd goed indien de overeengekomen&#13;
pachtprijs6 ‘hoger is dan ingevolge het bepaalde&#13;
krachtens de artikelen 327 lid 1 en 327 lid 3 onderscheidenlijk&#13;
393 is toegelaten’. Aldus zijn twee van de drie begrippen&#13;
‘pachtprijs’ reeds in beeld, namelijk de ‘overeengekomen&#13;
pachtprijs’ en de norm waaraan de overeenkomen pachtprijs&#13;
door de grondkamer wordt getoetst, die door art. 7:327 lid 1&#13;
BW de ‘hoogst toelaatbare pachtprijs’ wordt genoemd. De&#13;
eerste opdracht aan de regelgever is om dit laatste begrip inhoud&#13;
te geven: volgens art. 7:327 lid 1 BW dienen bij algemene&#13;
maatregel van bestuur regelen te worden vastgesteld&#13;
ten aanzien van de hoogst toelaatbare pachtprijs.7&#13;
De grondkamer die tot de conclusie komt dat de overeengekomen&#13;
pachtprijs hoger is dan de hoogst toelaatbare, wijzigt&#13;
de pachtovereenkomst door de overeengekomen pachtprijs&#13;
te verlagen tot de hoogst toelaatbare pachtprijs.8 De&#13;
aldus door de grondkamer gewijzigde pachtovereenkomst&#13;
geldt vervolgens tussen de partijen, in die zin dat zij daaraan&#13;
zijn gebonden (art. 7:320 lid 2 BW). De pachtprijs zoals&#13;
door de grondkamer goedgekeurd, kunnen we benoemen&#13;
als de tussen partijen ‘geldende pachtprijs’. Dit derde begrip&#13;
‘pachtprijs’ is om meerdere redenen zinvol. In de eerste&#13;
plaats brengt het tot uitdrukking dat voor partijen de hoogst&#13;
toelaatbare pachtprijs niet rechtstreeks bepalend is. Zijn partijen&#13;
een hogere prijs dan de hoogst toelaatbare pachtprijs&#13;
overeengekomen, maar wordt de overeenkomst niettemin&#13;
ongewijzigd goedgekeurd (de grondkamer zat dus te slapen),&#13;
dan geldt tussen hen de goedgekeurde pachtprijs en&#13;
niet de hoogst toelaatbare. In de tweede plaats kent de wet in&#13;
art. 7:333 lid 1 BW een herziening van rechtswege van ‘de&#13;
pachtprijs’; het artikel draagt aan de regelgever op om daaromtrent&#13;
regels te stellen (tweede opdracht aan de regelgever).&#13;
9 Met ‘de pachtprijs’ kan hier niet de hoogst toelaatbare&#13;
pachtprijs bedoeld zijn (want die geldt tussen partijen niet,&#13;
maar richt zich tot de grondkamer) en ook niet de overeengekomen pachtprijs (want die kan door de grondkamer zijn&#13;
verlaagd, waarna de aldus gewijzigde prijs tussen partijen&#13;
geldt). In plaats daarvan is bedoeld de prijs zoals die tussen&#13;
partijen geldt op het moment dat de herziening plaatsvindt.&#13;
Het gaat dan dus om de prijs zoals door de grondkamer&#13;
goedgekeurd. En aan dit laatste moeten we dan vervolgens&#13;
nog toevoegen: en zoals die prijs is gaan luiden na eventuele&#13;
eerdere herzieningen. Want iedere herziening leidt weer tot&#13;
een aangepaste geldende pachtprijs.&#13;
De derde opdracht aan de regelgever is niet met zoveel&#13;
woorden in het Burgerlijk Wetboek te vinden. Niettemin&#13;
heeft de regelgever zijn taak wel zo opgevat dat hem&#13;
nog een derde opdracht is gegeven, namelijk om te bepalen&#13;
aan de hand van welke maatstaf de grondkamer de tussen&#13;
partijen geldende pachtprijs wijzigt in het geval pachter&#13;
of verpachter op de voet van art. 7:333 leden 2-4 BW&#13;
heeft verzocht om ‘de tegenprestatie’ te herzien. Die te herziene&#13;
tegenprestatie is uiteraard eerst en voor alles de tussen&#13;
partijen geldende pachtprijs.10 Bij oppervlakkige lezing&#13;
zou men kunnen menen dat de norm voor herziening&#13;
in art. 7:333 BW zelf staat. De leden 2 en 3 zeggen immers&#13;
dat de grondkamer de tegenprestatie herziet ‘indien redelijkheid&#13;
en billijkheid dit verlangen of gewijzigde omstandigheden&#13;
dit rechtvaardigen’. Maar toch is dat niet zo. Met de&#13;
aangehaalde woorden wordt in feite vooral11 een norm voor&#13;
de ‘ontvankelijkheid’12 van het herzieningsverzoek gegeven,&#13;
en de zin dat zonder dat aan de norm is voldaan, herziening&#13;
niet plaatsvindt.13 Gevallen waarin het verzoek niet-ontvankelijk&#13;
is, zijn schaars, omdat volgens vaste rechtspraak van&#13;
de Centrale Grondkamer ook een wijziging van de regelgeving,&#13;
in het bijzonder de inwerkingtreding van nieuwe normen&#13;
met betrekking tot de hoogst toelaatbare pachtprijs,&#13;
een gewijzigde omstandigheid is die in het algemeen herziening&#13;
rechtvaardigt.14 En aangezien de bedoelde normen&#13;
bepaald pachtprijsgebied meer of minder stijgt of daalt,&#13;
is ook het zogenaamde (positieve of negatieve) veranderpercentage&#13;
hoger of lager, met welk percentage de tussen&#13;
partijen geldende pachtprijs wordt herzien.&#13;
10. Ook de bijkomstige verplichtingen als bedoeld in art.&#13;
7:318 lid 1 BW kunnen echter voorwerp van herziening&#13;
zijn (al komt dat in de praktijk maar weinig voor). Hieraan&#13;
valt bovendien nog het theoretische geval toe te voegen dat&#13;
de grondkamer bij de toetsing van de pachtovereenkomst&#13;
(art. 7:318 e.v. BW) een tegenprestatie heeft goedgekeurd&#13;
die niet bestaat in een pachtprijs met of zonder bijkomstige&#13;
verplichtingen, of een prijs anders dan een uitsluitend naar&#13;
tijdsruimte bepaald en niet van de prijs van producten of&#13;
andere factoren afhankelijk gesteld bedrag in Nederlands&#13;
geld (art. 7:328 lid 3 BW). Ik noem dat een theoretisch&#13;
geval, in de eerste plaats omdat partijen in de praktijk&#13;
slechts hoogstzelden voor een dergelijke vorm van de&#13;
tegenprestatie zullen kiezen, terwijl in de tweede plaats&#13;
de kans groot is dat de grondkamer, in de gevallen waarin&#13;
partijen er wel voor zouden kiezen, de pachtovereenkomst&#13;
niet ongewijzigd zal goedkeuren en de tegenprestatie&#13;
in bijvoorbeeld natura zal wijzigen in een tegenprestatie&#13;
in Nederlands geld. Argument: de overeengekomen&#13;
tegenprestatie past niet in het systeem van gereguleerde&#13;
pachtprijzen, wat bijvoorbeeld ertoe leidt dat het voor een&#13;
pachter niet inzichtelijk is of hij in enig jaar mogelijk meer&#13;
betaalt dan de hoogst toelaatbare pachtprijs en dus belang&#13;
heeft bij een herzieningsverzoek ex art. art. 7:333 leden&#13;
2-4 BW. Een wettelijke grondslag voor deze beslissing zal&#13;
de grondkamer (afhankelijk van het concrete geval) vinden&#13;
in art. 7:319 aanhef en onder a, b of f BW.&#13;
11. Vooral, want het is niet ondenkbaar dat de gewijzigde&#13;
omstandigheden of redelijkheid en billijkheid geen volledige&#13;
herijking van de pachtprijs rechtvaardigen, maar wel&#13;
een gedeeltelijke. Redelijkheid en billijkheid worden door&#13;
de Centrale Grondkamer ook wel op geheel andere wijze&#13;
ingezet, namelijk om te rechtvaardigen dat de pachtprijs&#13;
van gebouwen op een hoger bedrag wordt vastgesteld dan&#13;
uit een strikte toepassing van het Pachtprijzenbesluit 2007&#13;
voortvloeit. Het gaat dan met name om historische gebouwen,&#13;
waarvan de hoogst toelaatbare pachtprijs volgens de&#13;
gewone normen (kort gezegd) onbegrijpelijk laag uitkomt.&#13;
Zie bijv. Centrale Grondkamer 24 november 2011, GP&#13;
11.641, Agr.r. 2012, 5677 (Bussink/Gemeente Apeldoorn).&#13;
12. Tussen aanhalingstekens, want het is niet gezegd dat&#13;
indien aan de norm niet is voldaan, verzoeker ook met&#13;
zoveel woorden niet-ontvankelijk wordt verklaard. In de&#13;
beide beschikkingen van de Centrale Grondkamer van 13&#13;
september 2012 (zie hierna), werd het verzoek eenvoudig&#13;
‘afgewezen’.&#13;
13. Louter op papier bevatten art. 7:333 leden 2 en 3 BW nog&#13;
een ontvankelijkheidseis (in een meer eigenlijke zin),&#13;
namelijk dat hetzij minder dan een jaar is verstreken na&#13;
de inwerkingtreding van de laatste pachtnormen (lid 2),&#13;
hetzij een pachtperiode van drie jaar is verstreken (lid 3).&#13;
Maar zoals gezegd worden de pachtnormen thans jaarlijks&#13;
herzien, zodat het geval van lid 2 zich stééds voordoet.&#13;
14. Dat is zo vanzelfsprekend, ook voor partijen, dat het ten&#13;
overstaan van de Centrale Grondkamer niet meer ter&#13;
discussie pleegt te worden gesteld, met als gevolg dat het&#13;
ook in de beschikkingen niet meer met zoveel woorden&#13;
wordt vermeld. Wel expliciet is Centrale Grondkamer 27&#13;
juli 1995, GP 10.983 (Van Geilswijk/Gemeente Amsterdam),&#13;
niet gepubliceerd: ‘Ingeval van een verzoek van een&#13;
verpachter om herziening van de pachtprijs als bedoeld in&#13;
artikel 19 van de Pachtwet, herzien de grondkamers en in thans jaarlijks worden aangepast (art. 1 Ppb 2007), is de ontvankelijkheid&#13;
van een herzieningsverzoek dus vrijwel vanzelfsprekend.&#13;
Vrijwel, want de recente rechtspraak laat twee&#13;
voorbeelden zien waarin een herzieningsverzoek toch niet&#13;
ontvankelijk was. In de eerste zaak waren partijen bij pachtwijzigingsovereenkomst&#13;
een relatief lage pachtprijs overeengekomen,&#13;
waartegenover de pachter afzag van de uitoefening&#13;
van zijn voorkeursrecht. Daarin lag volgens de&#13;
Centrale Grondkamer besloten dat de verpachter van de bevoegdheid&#13;
om de pachtprijs te herzien, afstand had gedaan.15&#13;
De tweede zaak betrof een geval waarin het herzieningsverzoek&#13;
in feite ertoe strekte om het appelverbod van art. 36 lid&#13;
3 Uitvoeringswet grondkamers te omzeilen.16&#13;
Maar als het herzieningsverzoek ontvankelijk is, wat is dan&#13;
de maatstaf voor de hoogte waarop de nieuwe pachtprijs&#13;
door de grondkamer behoort te worden vastgesteld? Dat is&#13;
dus de derde opdracht aan de regelgever. Art. 21 Ppb 2007&#13;
is van die opdracht het resultaat. Kort gezegd, hierna bespreken&#13;
we het artikel uitvoeriger, bepaalt art. 21 Ppb 2007 dat&#13;
de leidraad bij herziening de hoogst toelaatbare pachtprijs is.&#13;
3. De hoogst toelaatbare pachtprijs&#13;
voor land zonder woningen of andere&#13;
opstallen&#13;
Met het verkregen begrip en inzicht zullen we nu als&#13;
eerste de hoogst toelaatbare pachtprijs van land zonder&#13;
woningen of andere opstallen bezien.&#13;
Volgens het opschrift van art. 2 Ppb 2007, welk opschrift&#13;
deel uitmaakt van de officiële wettekst, heeft dat artikel betrekking&#13;
op de jaarlijkse vaststelling van de hoogst toelaatbare&#13;
pachtprijs. Dat is maar gedeeltelijk waar. Bij art. 2 Ppb&#13;
2007 beginnen helaas al meteen de gebreken in de systematiek&#13;
en terminologie van het Pachtprijzenbesluit 2007.&#13;
In de eerste plaats gaat alleen lid 1 over de hoogst toelaatbare&#13;
pachtprijs. Lid 2 ziet op de herziening van rechtswege&#13;
van de geldende pachtprijs (lid 2 bespreek ik hierna onder&#13;
4). De vlag van lid 1 (het opschrift) dekt dus de lading niet.&#13;
In de tweede plaats is de in art. 2 lid 1 Ppb 2007 bedoelde&#13;
hoogst toelaatbare pachtprijs per pachtprijsgebied niet&#13;
steeds de hoogst toelaatbare pachtprijs van een individueel&#13;
pachtobject binnen het desbetreffende pachtprijsgebied. In&#13;
plaats daarvan biedt de bedoelde norm – die we om verwarring&#13;
met de échte hoogst toelaatbare pachtprijs te voorkomen,&#13;
beter kunnen aanduiden met het officieuze begrip ‘regionorm’&#13;
– enkel het vertrekpunt voor de vaststelling van de&#13;
hoogst toelaatbare pachtprijs.&#13;
Dat vertrekpunt is gelet op art. 2 lid 1 Ppb 2007 dat we vaststellen&#13;
in welk pachtprijsgebied het bij de pachtovereenkomst&#13;
verpachte land zich bevindt en de voor dat gebied&#13;
geldende regionorm bepalen. Er zijn op dit moment veertien&#13;
pachtprijsgebieden (tot 2009 acht); elk pachtprijsgebied&#13;
heeft dus zijn eigen regionorm. De indeling in pachtprijsgebieden&#13;
vinden we in tabel 1 van de bijlage behorende bij&#13;
art. 1 Ppb 2007 (art. 1 verwijst voor het begrip ‘pachtprijsgebied’&#13;
naar de bijlage). De jaarlijkse bepaling van de hoogte&#13;
van de regionorm per pachtprijsgebied is gedelegeerd aan&#13;
de Minister van Economische Zaken, die daaraan invulling&#13;
heeft gegeven met tabel A van bijlage 1 behorende bij art.&#13;
1 Uitvoeringsregeling pacht (met het verwarrende opschrift&#13;
‘Hoogst toelaatbare pachtprijs voor land zonder woningen&#13;
of andere opstallen’).&#13;
Ik zei dat de regionorm slechts vertrekpunt is. Art. 3 Ppb&#13;
2007 bevat namelijk een tweede plafond, namelijk 2% van&#13;
de vrije verkeerswaarde van het desbetreffende land. Art. 1&#13;
Ppb 2007 definieert de vrije verkeerswaarde als de ‘waarde&#13;
van land in onverpachte staat die overeenstemt met de&#13;
prijs bij voortgezet agrarisch gebruik, en die tot stand komt&#13;
als redelijk handelende partijen op de markt tot koop en verkoop&#13;
besluiten over te gaan, waarbij de investeringen van de&#13;
pachter buiten beschouwing worden gelaten.’&#13;
Het behoeft geen betoog dat de vaststelling van deze vrije&#13;
verkeerswaarde in belangrijke mate het domein van deskundigen&#13;
is.17 Dat is voor partijen niet bezwaarlijk, omdat de&#13;
norm van de hoogst toelaatbare pachtprijs zich niet rechtstreeks&#13;
tot hen richt, maar tot de grondkamer. Het is aan de&#13;
grondkamer om de door partijen overeengekomen prijs te&#13;
toetsen en in dat verband onderzoekt de grondkamer de vrije&#13;
verkeerswaarde van het pachtobject. In alle gevallen waarin&#13;
het niet evident is dat de overeengekomen prijs, eventueel&#13;
na verlaging tot het bedrag van de regionorm, lager is&#13;
dan 2% van de vrije verkeerswaarde, zal de grondkamer een&#13;
onderzoek gelasten als bedoeld in art. 23 Uitvoeringswet&#13;
grondkamers (in de praktijk spreekt men van een ‘taxatie’).&#13;
Leidt dat onderzoek ertoe dat de grondkamer de overeenkomst&#13;
niet aanstonds kan goedkeuren, dan deelt zij volgens&#13;
art. 25 Uitvoeringswet grondkamers aan partijen haar bezwaren&#13;
mee en verstrekt zij hen een afschrift van het rapport&#13;
van het onderzoek. Vervolgens hebben partijen (belanghebbend&#13;
is in dit verband uiteraard vooral de verpachter) de gelegenheid&#13;
om te pogen de grondkamer tot andere gedachten&#13;
bewegen. Gelukt dat niet (of slechts gedeeltelijk), dan&#13;
zal de overeengekomen pachtprijs door de grondkamer worden&#13;
verlaagd, en de aldus gewijzigde overeenkomst worden&#13;
goedgekeurd. Tussen partijen geldt vervolgens de door&#13;
de grondkamer vastgestelde prijs (art. 7:320 lid 2 BW). Dat&#13;
betekent niet alleen dat de verpachter geen aanspraak kan&#13;
maken op het verschil tussen de oorspronkelijk overeengekomen&#13;
prijs en de door de grondkamer gewijzigde, goedgekeurde&#13;
en daarom vervolgens tussen partijen geldende prijs,&#13;
maar ook dat, voor zover dat verschil door de pachter toch&#13;
is of wordt betaald, daarvoor geen rechtsgrond bestaat. De&#13;
pachter kan het te veel betaalde dus als onverschuldigd betaald&#13;
terugvorderen (art. 6:203 BW).&#13;
Een dergelijk terugvorderingsrecht is in de praktijk veelvuldig&#13;
aan de orde. In de eerste plaats kan het zich voordoen&#13;
dat de pachter reeds een eerste termijn heeft voldaan op het&#13;
moment dat de grondkamer over de door partijen ingezonden&#13;
pachtovereenkomst (of pachtwijzigingsovereenkomst)&#13;
heeft beslist en partijen van die beslissing op de hoogte geraken&#13;
(namelijk door de ontvangst van een aan hen gezonden&#13;
expeditie van de beschikking, art. 34 Uitvoeringswet&#13;
grondkamers). In de tweede plaats doet het zich zeer geregeld&#13;
voor dat eerst jaren na het aangaan van een mondeling&#13;
gesloten pachtovereenkomst vastlegging van die overeenkomst&#13;
wordt gevorderd (art. 7:317 lid 2 BW), in verreweg&#13;
de meeste gevallen door de pachter. In dat geval kon de verpachter&#13;
geen rechtsvordering tot betaling van de pachtprijs&#13;
instellen (art. 7:322 lid 2 BW), maar door de pachter betaalde&#13;
termijnen gelden niet als onverschuldigd betaald. Dat&#13;
verandert echter op het moment dat de door de pachtrechter&#13;
vastgelegde pachtovereenkomst door de grondkamer gewijzigd&#13;
wordt goedgekeurd onder verlaging van de overeengekomen&#13;
pachtprijs. Het te veel betaalde geldt dan alsnog als&#13;
onverschuldigd.18 In de derde plaats doet het zich naar verluidt&#13;
in de praktijk ook regelmatig voor dat partijen de beslissing&#13;
van de grondkamer naast zich neer leggen, en aan&#13;
hun oorspronkelijke pachtovereenkomst uitvoering geven;&#13;
de pachter betaalt dus de overeengekomen pachtprijs, ook al&#13;
is de ingevolge de beslissing van de grondkamer tussen partijen&#13;
geldende pachtprijs lager. Bijvoorbeeld naar aanleiding&#13;
van een geschil tussen partijen kan de pachter zich bedenken&#13;
en het te veel betaalde terugvorderen. De rechtsvordering uit&#13;
onverschuldigde betaling verloopt echter door verloop van&#13;
vijf jaren na de betaling, omdat in dit geval de pachter immers&#13;
al op het moment van die betaling zowel met het bestaan&#13;
van zijn vordering als met de persoon van de ontvanger&#13;
bekend is (art. 3:309 BW).&#13;
4. De herziening van rechtswege van de&#13;
pachtprijs voor land zonder woningen&#13;
of andere opstallen&#13;
4.1 Algemeen&#13;
Op welke wijze heeft de regelgever invulling gegeven aan&#13;
zijn tweede opdracht, namelijk het regelen van de herziening&#13;
van de pachtprijs van rechtswege (art. 7:333 lid 1&#13;
BW)? Het Pachtprijzenbesluit 2007 maakt onderscheid tussen&#13;
pachtovereenkomsten die op 31 augustus 2007 (’s daags&#13;
voor de inwerkingtreding van het besluit) reeds ‘bestonden’&#13;
(art. 2 lid 2 Ppb 2007) en ‘overeenkomsten die zijn aangegaan&#13;
op of na 1 september 2007’ (art. 2b Ppb 2007).19 Eerst&#13;
zullen we de regels voor beide gevallen analyseren, om vervolgens&#13;
het gemaakte onderscheid te evalueren.&#13;
4.2 Herziening van rechtswege van de pachtprijs&#13;
van overeenkomsten van vóór 1 september 2007&#13;
Voor het eerste geval draagt art. 2 lid 2 Ppb 2007 aan de Minister&#13;
van Economische Zaken op om jaarlijks per pachtprijsgebied&#13;
een percentage vast te stellen waarmee de tussen&#13;
partijen geldende pachtprijs wordt gewijzigd. Dat percentage&#13;
vinden we in tabel B van bijlage 1 bij art. 1 Uitvoeringsregeling&#13;
pacht.20 Dat percentage kan behalve tot verhoging&#13;
ook tot verlaging van de pachtprijs leiden (in het laatste geval&#13;
is dus sprake van een ‘negatief veranderpercentage’). Zo&#13;
geldt vanaf 1 juli 2013 voor het Centraal veehouderijgebied&#13;
een veranderpercentage van –15%.&#13;
Met de toepassing van het veranderpercentage zijn we nog&#13;
niet klaar, want art. 2a Ppb 2007 bevat sinds 1 september&#13;
2009 respectievelijk 1 juli 201121 aanvullende regels met betrekking&#13;
tot de herziening van rechtswege van de pachtprijs&#13;
van overeenkomsten van vóór 1 september 2007. Die regels&#13;
leggen een verband tussen de herziening van rechtswege&#13;
en de regionorm. Hoewel de regionorm van art. 2 lid 1 Ppb&#13;
2007 zich in zijn eigenlijke vorm rechtstreeks alleen tot de&#13;
grondkamer richt, worden partijen dus door art. 2a Ppb 2007&#13;
alsnog normadressaten, maar dan alleen voor wat betreft&#13;
de herziening van rechtswege van de tussen hen geldende&#13;
pachtprijs. Wie het nauwelijks leesbare art. 2a Ppb 2007 tot&#13;
zich neemt, zal bemerken dat die bepaling uitgaat van een&#13;
bandbreedte van 10% boven tot 10% onder de regionorm.&#13;
De herziening van rechtswege kan volgens art. 2a Ppb 2007&#13;
er niet toe leiden dat de pachtprijs buiten die bandbreedte terecht&#13;
komt. Men zij erop bedacht dat art. 2a Ppb 2007 niet&#13;
inhoudt dat een tussen partijen geldende pachtprijs die zich&#13;
buiten de bedoelde bandbreedte bevindt, binnen die bandbreedte&#13;
wordt gebracht. Wel wordt volgens art. 2a lid 1 Ppb&#13;
2007 een buiten de bedoelde bandbreedte zich bevindende&#13;
prijs ‘bevroren’. Bevindt de geldende pachtprijs zich wel&#13;
binnen de bedoelde bandbreedte, dan wordt een positief of&#13;
negatief veranderpercentage dat de prijs buiten die bandbreedte&#13;
zou brengen, door art. 2a lid 2 Ppb 2007 afgetopt.&#13;
Wie dit op zich laat inwerken, zal begrijpen dat art. 2a Ppb&#13;
2007 er toe leidt dat de pachtprijs van overeenkomsten van&#13;
vóór 1 september 2007 op den duur niet meer dan 10% zullen&#13;
afwijken van de regionorm van het desbetreffende pachtprijsgebied.&#13;
Die ontwikkeling gaat zelfs relatief snel, omdat&#13;
positieve en negatieve veranderpercentages elkaar geregeld&#13;
afwisselen, terwijl die percentages zowel negatief als positief&#13;
fors kunnen zijn (per 1 juli 2013 variërend van –30 in&#13;
het Zuidwestelijk akkerbouwgebied tot +24 in het Hollands/&#13;
Utrechts weidegebied).22&#13;
4.3 Herziening van rechtswege van de pachtprijs&#13;
van overeenkomsten vanaf 1 september 2007&#13;
Met betrekking tot de herziening van rechtswege van de&#13;
pachtprijs van overeenkomsten vanaf 1 september 2007 lezen&#13;
we in art. 2b Ppb 2007 dat indien de tussen partijen geldende&#13;
pachtprijs lager is dan de regionorm van art. 2 lid 1&#13;
Ppb 2007, die prijs bij herziening evenredig wordt aangepast.&#13;
Dat betekent dus dat indien de oude pachtprijs bijvoorbeeld&#13;
92% van de toenmalige regionorm bedroeg, de prijs&#13;
na herziening 92% van de nieuwe regionorm bedraagt. Aldus&#13;
is een regeling getroffen voor een geldende pachtprijs&#13;
lager dan de regionorm. Zo’n prijs veronderstelt dat partijen&#13;
een lagere prijs zijn overeengekomen dan de hoogst toelaatbare, dan wel wijziging van de overeengekomen pachtprijs&#13;
door de grondkamer bij gelegenheid van de toetsing van de&#13;
pachtovereenkomst in verband met het plafond van 2% van&#13;
de vrije verkeerswaarde van art. 3 Ppb 2007.23&#13;
In de praktijk doet zich vaker voor het geval dat de pachtprijs&#13;
exact de regionorm bedraagt,24 hetzij omdat partijen&#13;
zich aan die norm hadden geconformeerd, hetzij omdat de&#13;
grondkamer de overeengekomen pachtprijs heeft verlaagd&#13;
tot het bedrag van de regionorm. Zoekt men naar een bepaling&#13;
die de herziening van rechtswege regelt van overeenkomsten&#13;
vanaf 1 september 2007 waarvan de pachtprijs gelijk&#13;
is aan de regionorm, dan komt men bedrogen uit: zo’n&#13;
bepaling kent het Pachtprijzenbesluit 2007 niet. Hoe komt&#13;
dat? De regelgever zag het onderscheid tussen de hoogst&#13;
toelaatbare pachtprijs en de tussen partijen geldende pachtprijs&#13;
over het hoofd en ging er vanuit dat de nieuwe regionorm&#13;
in dit geval als vanzelf tussen partijen zou gaan gelden.&#13;
Dat dit onjuist is, volgt uit wat ik hiervoor over de drie&#13;
te onderscheiden begrippen pachtprijs heb gezegd.&#13;
Het is niet moeilijk te bedenken op welke wijze in de nu&#13;
ontstane lacune behoort te worden voorzien. Men behoort&#13;
uit het samenstel van art. 2 en 2b Ppb 2007 te begrijpen dat&#13;
indien de geldende pachtprijs gelijk is aan het bedrag van&#13;
de regionorm, herziening van rechtswege plaatsvindt doordat&#13;
de geldende pachtprijs steeds wijzigt overeenkomstig de&#13;
wijziging van de regionorm.25&#13;
4.4 Evaluatie van het onderscheid tussen&#13;
overeenkomst van vóór en vanaf 1 september&#13;
2007&#13;
Waarom heeft de regelgever onderscheid gemaakt tussen&#13;
overeenkomsten van vóór respectievelijk vanaf 1 september&#13;
2007? De Nota van Toelichting op het Pachtprijzenbesluit&#13;
2007 zegt er het volgende over:&#13;
‘De prijs die tussen partijen geldt op grond van een&#13;
bestaande pachtovereenkomst wordt gewijzigd met&#13;
een regionaal veranderpercentage, zoals bepaald in&#13;
artikel 2, tweede lid. Het percentage wordt afgeleid&#13;
van de hoogst toelaatbare pachtprijs voor nieuwe&#13;
overeenkomsten per pachtprijs en de gemiddelde&#13;
laatstbetaalde pachtprijs in een pachtprijsgebied, op&#13;
de wijze als bepaald in artikel 10. De historische&#13;
informatie, die in bestaande pachtprijzen ligt besloten,&#13;
blijft aldus behouden. Zo kunnen percelen los land,&#13;
waarvoor een pachtovereenkomst is gesloten voor&#13;
31 oktober 1995 een relatief lage pachtprijs hebben&#13;
vanwege een mindere grondkwaliteit of door slechte&#13;
externe productieomstandigheden. Door de nieuwe&#13;
pachtprijzen te baseren op de bestaande blijven voor&#13;
de lopende reguliere contracten verschillen binnen een&#13;
pachtprijsgebied bestaan.’26&#13;
De historische informatie, die in bestaande pachtprijzen ligt&#13;
besloten, moet worden behouden, zo lezen we. Wat ligt hier&#13;
achter? Tot 31 oktober 1995 (de datum van inwerkingtreding&#13;
van het Pachtnormenbesluit 199527) ging ons pachtprijzenstelsel&#13;
uit van maatwerk.28 Volgens het Pachtnormenbesluit&#13;
197729 werd de hoogst toelaatbare pachtprijs bepaald&#13;
door de basispachtwaarde naargelang de grondsoort en kwaliteitsklasse,&#13;
met vervolgens een (eventuele) toeslag of aftrek&#13;
voor de externe productieomstandigheden (art. 2 Pachtnormenbesluit&#13;
1977).30 Men begrijpt dat dit betekende dat&#13;
bij gelegenheid van de toetsing van een pachtovereenkomst&#13;
of pachtwijzigingsovereenkomst in feite steeds een taxatie&#13;
nodig was, dus inderdaad maatwerk. Het Pachtnormenbesluit&#13;
1995 hield voor voorafgaand aan zijn inwerkingtreding&#13;
reeds bestaande pachtovereenkomsten dit maatwerk in&#13;
stand, door bij de herziening van rechtswege op de bestaande&#13;
prijzen voort te bouwen met een veranderpercentage (in&#13;
1995 15%, in 1998 20% en in 2001 15%) , gemaximeerd tot&#13;
een bepaald bedrag (in 1995 f 85, in 1998 f 120 en in 2001&#13;
€ 56,72, steeds per hectare per jaar). Welnu, dezelfde keuze&#13;
is ook in 2007 gemaakt en die keuze is op zichzelf alleszins&#13;
respectabel.&#13;
Maar moest deze keuze er nu ook toe leiden dat verschillende&#13;
regels gelden voor de herziening van rechtswege van&#13;
de tussen partijen geldende pachtprijs? Wanneer men het&#13;
Pachtprijzenbesluit 2007 vergelijkt met het Pachtnormenbesluit&#13;
1995 blijkt dat dit in het geheel niet vanzelfsprekend&#13;
is. Volgens het Pachtnormenbesluit 1995 was op pachtovereenkomsten&#13;
van vóór respectievelijk vanaf 31 oktober 1995 eenvoudigweg hetzelfde veranderpercentage en maximum&#13;
van toepassing. Sterker, let men niet op het later ingevoegde&#13;
art. 2a Ppb 2007 (de bandbreedte van plus en min 10%), dan&#13;
vindt de herziening van rechtswege van pachtovereenkomsten&#13;
van vóór respectievelijk vanaf 1 september 2007 materieel&#13;
volgens dezelfde norm plaats. Volgens art. 10 Ppb 2007&#13;
wordt het veranderpercentage zoals dat geldt voor pachtovereenkomsten&#13;
van vóór 1 september 2007 namelijk bepaald&#13;
door de regionorm van het vorige jaar te vergelijken&#13;
met die van het nieuwe jaar.31 Eenvoudig gezegd: een 25%&#13;
hogere regionorm leidt tot een veranderpercentage voor hetzelfde&#13;
pachtprijsgebied van 25%. Geheel volgens Bartjens&#13;
leidt dit (nog steeds het later ingevoegde art. 2a Ppb 2007&#13;
weggedacht) tot dezelfde uitkomst als de evenredige aanpassing&#13;
van de geldende pachtprijzen van overeenkomsten&#13;
vanaf 1 september 2007 volgens art. 2b Ppb 2007 (afrondingsverschillen&#13;
daargelaten). Want art. 2b Ppb 2007 bevat&#13;
in andere bewoordingen in feite geheel dezelfde rekensom&#13;
als art. 10 Ppb 2007 (met alleen dit verschil dat art. 2b Ppb&#13;
2007 partijen zelf laat rekenen, terwijl volgens art. 10 Ppb&#13;
2007 de Minister rekent).32&#13;
Alleen art. 2a Ppb 2007 maakt dus het verschil tussen de&#13;
herziening van rechtswege van de pachtprijs van overeenkomsten&#13;
van vóór respectievelijk vanaf 1 september 2007.&#13;
Rechtvaardigt het bestaan van art. 2a Ppb 2007 dan misschien&#13;
het naast elkaar bestaan van art. 2 lid 2 Ppb 2007 en&#13;
art. 2b Ppb 2007? Nee, want als men art. 2b Ppb 2007 zou&#13;
wegdenken en art. 2 lid 2 Ppb 2007 zonder onderscheid op&#13;
alle pachtovereenkomsten van toepassing zou verklaren, kan&#13;
men eenvoudig de werking van art. 2a Ppb 2007 beperken&#13;
tot pachtovereenkomsten van vóór 1 september 2007. De&#13;
winst zou een grotere inzichtelijkheid van het systeem zijn,&#13;
terwijl de partijen bij een pachtovereenkomst vanaf 1 september&#13;
2007 bovendien niet langer de rekensom van art. 2b&#13;
Ppb 2007 zouden behoeven te maken, maar eenvoudigweg&#13;
een percentage op hun prijs zouden kunnen loslaten.&#13;
Hoe dienen we intussen art. 2a Ppb 2007 te waarderen? Op&#13;
het eerste gezicht is de aanleiding voor art. 2a Ppb 2007&#13;
voor de hand liggend en sympathiek. De Nota van Toelichting33&#13;
signaleert dat voor pachtovereenkomsten van vóór 1&#13;
september 2007 in ongeveer een derde van de gevallen een&#13;
pachtprijs geldt die hoger is dan de regionorm. De systematiek&#13;
van het Pachtprijzenbesluit 2007 kan leiden ‘tot grote&#13;
verschillen in pachtprijzen per regio voor vergelijkbare bedrijven’.&#13;
Art. 2a Ppb 2007 moet tot een beperking in de omvang&#13;
van deze verschillen leiden en dus tot meer rechtsgelijkheid.&#13;
Wie over art. 2a Ppb 2007 echter wat langer nadenkt, ziet&#13;
echter spoedig belangrijke nuances. In de eerste plaats geldt&#13;
de door de Nota van Toelichting gesignaleerde ongelijkheid&#13;
bij vergelijking tussen bedrijven binnen hetzelfde pachtprijsgebied.&#13;
Weliswaar is bij de begrenzing van de pachtprijsgebieden&#13;
gelet op de verschillende kenmerken van de gebieden&#13;
die een invloed hebben op het opbrengend vermogen van de&#13;
grond,34 waaronder uiteraard in de eerste plaats de grondsoort,&#13;
maar daarbij heeft men zich op praktische gronden bediend&#13;
van de gemeentegrenzen. Dat betekent dus dat twee&#13;
naast elkaar gelegen percelen van geheel dezelfde grondsoort&#13;
in verschillende pachtprijsgebieden kunnen vallen, uitsluitend&#13;
omdat ze tot verschillende gemeenten behoren. In&#13;
de tweede plaats, en dat is wezenlijker, kunnen gronden van&#13;
geheel vergelijkbare grondsoorten, in andere opzichten onvergelijkbaar&#13;
zijn, met name door verschillen in waterhuishouding,&#13;
verkaveling en ontsluiting. Die verschillen zijn&#13;
verdisconteerd in het maatwerk waarop art. 2 lid 2 Ppb 2007&#13;
beoogt voort te bouwen. Art. 2a Ppb 2007 leidt er echter op&#13;
termijn toe dat deze op maatwerk gebaseerde historische&#13;
verschillen in pachtprijs grotendeels verloren gaan, want uiteindelijk&#13;
binnen de bandbreedte van plus en min 10% van&#13;
de regionorm gaan vallen. Alleen voor pachters met uitgesproken&#13;
pech valt daaraan wat te doen: zij kunnen de grondkamer&#13;
om herziening van de pachtprijs verzoeken (art.&#13;
7:333 leden 2 en 3 BW en art. 21 Ppb 2007), in welk geval&#13;
de slechte waterhuishouding, verkaveling en/of ontsluiting&#13;
ertoe zal leiden dat de prijs wordt vastgesteld op 2% van de&#13;
vrije verkeerswaarde. Maar de onevenredigheid ten opzichte&#13;
van pachters van gronden met een uitgesproken goede waterhuishouding,&#13;
verkaveling en/of ontsluiting blijft ook dan&#13;
grotendeels bestaan, want het behoeft geen betoog dat zowel&#13;
het opbrengend vermogen van gronden binnen hetzelfde&#13;
pachtprijsgebied als de vrije verkeerswaarde van zulke gronden,&#13;
méér kan verschillen dan de bandbreedte van tweemaal&#13;
10% van art. 2a Ppb 2007. Daaruit volgt meteen ook dat er een toenemende onevenwichtigheid ontstaat wat betreft het&#13;
rendement dat verpachters van geheel verschillende gronden&#13;
in hetzelfde pachtprijsgebied ontvangen. De ene verpachter&#13;
(van slechte of matige grond) ontvangt een pachtprijs&#13;
van 2% van de vrije verkeerswaarde, terwijl de andere&#13;
verpachter op 110% van de regionorm blijft steken, wat bij&#13;
goede althans uitstekende grond veel minder zal zijn dan 2%&#13;
van de vrije verkeerswaarde. Als we de pachter en verpachter&#13;
van goede of uitstekende grond die vóór 1 september&#13;
2007 reeds regulier was verpacht, vergelijken met een pachter&#13;
en verpachter van geheel vergelijkbare grond die geliberaliseerd&#13;
wordt verpacht voor maximaal zes jaar (art. 7:397&#13;
lid 1 BW), in welk geval de pachtprijs vrij is, is de rechtsongelijkheid&#13;
zelfs nog veel groter. De conclusie moet zijn dat&#13;
volkomen door het werkelijke opbrengend vermogen van de&#13;
respectieve gronden gerechtvaardigde verschillen, met art.&#13;
2a Ppb 2007 grotendeels worden opgeofferd vanwege een&#13;
uiterst betrekkelijke rechtsongelijkheid tussen overeenkomsten&#13;
van vóór respectievelijk vanaf 1 september 2007. De&#13;
‘historische informatie’ waarop de regelgever in 2007 nog&#13;
zo zuinig was, wordt in een rap tempo bij het oud vuil geplaatst.&#13;
Het wordt allemaal extra wrang wanneer we ons realiseren&#13;
op welke wijze verschillen in opbrengend vermogen&#13;
bij overeenkomsten vanaf 1 september 2007 tot uitdrukking&#13;
zouden moeten komen. Wanneer het marktmechanisme&#13;
goed werkt, leiden zulke verschillen in geval van minder&#13;
goede grond tot een lagere prijs dan de regionorm. Is de&#13;
grond beter dan partijen bij de regionorm vinden passen, zo&#13;
zullen partijen een geliberaliseerde pachtovereenkomst voor&#13;
maximaal zes jaar aangaan, omdat daarmee een hogere prijs&#13;
dan de regionorm mogelijk wordt. Het laatste is aan de orde&#13;
van de dag, maar het eerste (een lagere prijs dan de regionorm)&#13;
is vanwege de voortdurende schaarste op de markt&#13;
voor agrarische grond allerminst vanzelfsprekend. En áls&#13;
een lagere prijs dan de regionorm wordt overeengekomen, is&#13;
het vanwege dezelfde schaarste niet vanzelfsprekend dat het&#13;
slechte of matige opbrengend vermogen volledig in de prijs&#13;
tot uitdrukking komt. Maar laten we eens veronderstellen&#13;
dat het marktmechanisme wél werkt en dat partijen bijvoorbeeld&#13;
op een pachtprijs uitkomen van 60% van de regionorm.&#13;
Dit aldus ontstane verschil in geldende pachtprijzen&#13;
blijft vervolgens door de werking van art. 2b Ppb 2007 geheel&#13;
intact, want steeds 60% van de regionorm van ieder&#13;
jaar. En dat terwijl de – niet op een veronderstelde marktwerking&#13;
maar op maatwerk gebaseerde – verschillen zoals&#13;
die bestaan bij overeenkomsten van vóór 1 september 2007&#13;
door art. 2a Ppb 2007 worden weggepoetst. Hoewel dat niet&#13;
de bedoeling kan zijn, is het helaas wel de realiteit, zoals&#13;
een rekenvoorbeeld kan illustreren.&#13;
4.5 Is 2% van de vrije verkeerswaarde ook een&#13;
plafond bij herziening van rechtswege?&#13;
Hiervoor heb ik enkele malen het plafond van 2% van de&#13;
vrije verkeerswaarde genoemd in verband met de hoogst&#13;
toelaatbare pachtprijs van art. 2 lid 1 Ppb 2007 en de herziening&#13;
door de grondkamer op grond van art. 7:333 leden 2 en&#13;
3 BW (en het hierna te bespreken art. 21 Ppb 2007). Dat plafond&#13;
is neergelegd in art. 3 Ppb 2007. Wie dat artikel leest,&#13;
zal zich de vraag stellen of hetzelfde plafond ook geldt bij&#13;
iedere (inmiddels zich jaarlijks herhalende) herziening van&#13;
rechtswege. Voor bevestigende beantwoording pleit dat art.&#13;
3 Ppb 2007 niet enkel art. 2 lid 1 Ppb 2007 noemt, maar in&#13;
het algemeen art. 2 Ppb 2007, en daarnaast ook art. 2a Ppb&#13;
2007, dat evenals art. 2 lid 2 Ppb 2007 betrekking heeft op&#13;
de herziening van rechtswege. Bovendien gaat de Nota van&#13;
Toelichting ervan uit dat 2% van de vrije verkeerswaarde&#13;
inderdaad ook bij herziening van rechtswege een plafond&#13;
vormt:&#13;
‘Het regionaal veranderpercentage werkt rechtstreeks&#13;
door in de pachtprijs van bestaande overeenkomsten.&#13;
De tussen partijen geldende pachtprijs wordt verhoogd&#13;
of verlaagd, met dien verstande dat de pachtprijs niet&#13;
2% van de vrije verkeerswaarde van het betreffende&#13;
land te boven kan gaan.’35&#13;
De door Dienst regelingen van het Ministerie van Economische&#13;
Zaken uitgegeven brochure Pacht, regels en prijzen&#13;
2013 spreekt dezelfde taal. Voor de herziening van rechtswege&#13;
wordt steeds als ‘rekenregel’ benoemd dat de nieuwe&#13;
pachtprijs niet hoger mag zijn dan 2% van het land bij&#13;
voortgezet agrarisch gebruik, daarmee suggererend dat partijen&#13;
inderdaad zelf met die 2% behoren te rekenen.36&#13;
Duidelijker kan het niet, zou men zeggen. Toch is er een andere&#13;
kant. Art. 3 Ppb 2007 zegt dat als de prijs als bedoeld&#13;
in art. 2 en 2a Ppb 2007 meer bedraagt dan 2% van de vrije&#13;
verkeerswaarde voor het desbetreffende land, die 2% geldt&#13;
als ‘de hoogst toelaatbare pachtprijs’. Welnu, met de hoogst&#13;
toelaatbare pachtprijs hebben partijen niet rechtstreeks te&#13;
maken; dat begrip ‘pachtprijs’ richt zich tot de grondkamer,&#13;
namelijk in het geval van toetsing van de overeengekomen&#13;
pachtprijs zoals opgenomen in een ingezonden pachtovereenkomst&#13;
of pachtwijzigingsovereenkomst, dan wel in het&#13;
geval van een door een van de partijen gedaan herzieningsverzoek&#13;
(in verband met de hierna te bespreken inhoud van&#13;
art. 21 Ppb 2007). Het slot van art. 3 Ppb 2007 wijst aldus in&#13;
een andere richting dan de Nota van Toelichting.&#13;
De vraag is dus of het plafond van art. 3 Ppb 2007 zich jaarlijks&#13;
bij iedere herziening van rechtswege laat gelden, of in&#13;
plaats daarvan eerst aan de orde komt als een of beide partijen&#13;
aan de grondkamer verzoeken om de pachtprijs te herzien.&#13;
Welke andere argumenten dan de tekst en wetsgeschiedenis&#13;
van art. 3 Ppb 2007 zijn in dit verband te bedenken?&#13;
Ik zie er op dit moment twee, die beide dezelfde kant uitwijzen.&#13;
Het eerste argument valt te ontlenen aan het belang&#13;
van partijen bij rechtszekerheid. Consequentie van de uitleg&#13;
van de Nota van Toelichting zou zijn dat een pachter achteraf&#13;
zich op het standpunt kan stellen dat hij jarenlang te veel&#13;
heeft betaald. Mogelijk blijven de gevolgen beperkt tot de&#13;
voorafgaande periode van vijf jaar in verband met de korte&#13;
verjaringstermijn van art. 7:309 BW, maar zeker is dat allerminst,&#13;
omdat het beginpunt van die vijfjaarstermijn de&#13;
subjectieve bekendheid van de pachter met het bestaan van&#13;
zijn vordering is. Het tweede argument let op de taakverdeling&#13;
tussen pachtrechter en grondkamers. Uitgaande van&#13;
de uitleg van de Nota van Toelichting doet het plafond van&#13;
2% van de vrije verkeerswaarde jaarlijks bij de herziening&#13;
van rechtswege zijn werk. Dat betekent dat in iedere procedure&#13;
waarin hetzij door de verpachter betaling van een (beweerde)&#13;
pachtachterstand wordt gevorderd, hetzij door de&#13;
pachter terugbetaling van (beweerdelijk) te veel betaalde&#13;
pacht, het debat over de hoogte van de vrije verkeerswaarde&#13;
zou moeten worden gevoerd (meer nauwkeurig gezegd, de&#13;
vrije verkeerswaarden in alle relevante jaren). Het ligt voor&#13;
de hand dat voor de beslissing van dit debat vrijwel steeds&#13;
een deskundigenbericht noodzakelijk zal zijn, want anders&#13;
dan de grondkamers zullen de pachtkamers niet de benodigde&#13;
(taxatie)deskundigheid in hun midden hebben. Uitgaande&#13;
van de tegenovergestelde uitleg van art. 3 Ppb 2007 kan de&#13;
pachtrechter eenvoudig – nu ja ‘eenvoudig’, ook zonder toepassing&#13;
van art. 3 Ppb 2007 is het al in gewikkeld genoeg,&#13;
zoals meer dan voldoende wordt geïllustreerd door wat ik&#13;
hiervoor heb gezegd – de opeenvolgende veranderpercentages&#13;
toepassen en zo berekenen wat ieder schuldig is, tót het&#13;
moment dat de grondkamer de pachtprijs op verzoek van&#13;
een van de partijen heeft herzien en aldus voor wat betreft&#13;
de toekomst een nieuwe tussen partijen geldende pachtprijs&#13;
heeft vastgesteld.&#13;
De conclusie moet dus zijn dat er veel is te zeggen voor de&#13;
opvatting volgens welke art. 3 Ppb 2007 geen invloed heeft&#13;
op de herziening van rechtswege, de Nota van Toelichting&#13;
en de brochure van de Dienst regelingen ten spijt.&#13;
4.6 Herziening van rechtswege en schriftelijke&#13;
vastlegging&#13;
Grijze en zwarte pacht zijn een zeer algemeen verschijnsel.&#13;
Daarbij zullen partijen zich vrijwel steeds niets aantrekken&#13;
van de regels met betrekking tot de hoogst toelaatbare&#13;
pachtprijs (de wens om dat niet te doen, zal juist een belangrijk&#13;
motief zijn voor de keuze voor grijze of zwarte pacht).&#13;
Veelal zal dat ook gelden voor de regels met betrekking tot&#13;
de herziening van rechtswege. Vaak blijft de overeengekomen&#13;
pachtprijs jaren dezelfde. Soms wordt hij na jaren door&#13;
partijen verhoogd, om vervolgens weer jarenlang gelijk te&#13;
blijven. Als nu achteraf schriftelijke vastlegging plaatsvindt&#13;
(art. 7:317 leden 2 en 3 BW), vanaf welk moment vindt nu&#13;
voor het eerst herziening van rechtswege plaats?&#13;
Ik geef een eenvoudig voorbeeld. Partijen zijn het eens geworden&#13;
over een pachtprijs van € 600 per hectare. Nadat&#13;
deze overeenkomst tien jaar ongewijzigd is voortgezet, ontstaat&#13;
tussen partijen een conflict, met als gevolg dat de pachter&#13;
schriftelijke vastlegging gaat vorderen. De pachtkamer&#13;
zal nu een pachtovereenkomst vastleggen met een pachtprijs&#13;
van € 600 per hectare. De griffier zendt deze overeenkomst&#13;
naar de grondkamer (art. 1019t lid 2 Rv). Vervolgens toetst&#13;
de grondkamer de overeengekomen pachtprijs aan de hoogst&#13;
toelaatbare pachtprijs. Die hoogst toelaatbare pachtprijs is&#13;
uiteraard in de tien jaar dat de pachtovereenkomst reeds&#13;
heeft geduurd, niet steeds dezelfde. De grondkamer kan dus&#13;
niet volstaan met het toetsen van de prijs in het jaar waarin&#13;
de pachtovereenkomst is aangevangen, maar zal ook voor&#13;
de erop volgende jaren moeten toetsen of de overeengekomen&#13;
prijs door de beugel kon. Dat kan er dus toe leiden dat de overeengekomen prijs wordt verlaagd tot bijvoorbeeld&#13;
€ 451 vanaf jaar 1, € 472 vanaf jaar 2, enzovoort. Het kan&#13;
zijn dat deze rij tot en met jaar 10 wordt afgemaakt, maar&#13;
het is ook mogelijk dat de grondkamer tot de conclusie komt&#13;
dat vanaf bijvoorbeeld jaar 4 de overeengekomen prijs van&#13;
€ 600 niet hoger was dan de hoogst toelaatbare. De grondkamer&#13;
keurt in dat geval de overeengekomen prijs voor de periode&#13;
vanaf jaar 4 ongewijzigd goed. En daarmee zijn we bij&#13;
de vraag waar het me om gaat. Kan nu de verpachter zich&#13;
op het standpunt stellen dat weliswaar vanaf jaar 4 de pachtprijs&#13;
ongewijzigd is goedgekeurd, maar dat de verhoging&#13;
van rechtswege ervoor zorgt dat hij in de jaren 5 tot en met&#13;
10 alsnog op méér aanspraak kan maken?&#13;
Luidt het antwoord bevestigend, dan kan de verpachter aldus&#13;
het verlies dat hij oploopt doordat de prijs in de jaren&#13;
1-3 is verlaagd, compenseren, of zelfs meer dan dat (in de&#13;
zin dat hij uiteindelijk over de gehele periode van tien jaar&#13;
méér pacht incasseert dan waarmee hij eerder genoeg nam,&#13;
namelijk € 600 gedurende tien jaar). Het hoeft geen betoog,&#13;
dat deze consequentie weinig aanspreekt. Aldus zou een systeem&#13;
dat bescherming van de pachter beoogt, ertoe kunnen&#13;
leiden dat een individuele pachter van die bescherming&#13;
slechter wordt (althans wat betreft de pachtprijs).&#13;
Met betrekking tot deze vraag is mij geen rechtspraak van&#13;
de pachtrechter bekend. Ook de literatuur laat zich er niet&#13;
over uit.37 In de grondkamerpraktijk wordt de vraag door&#13;
partijen veelvuldig gesteld, met name aan de keukentafel bij&#13;
gelegenheid van de taxatie door de deskundigen. Dat is alleszins&#13;
begrijpelijk, want door de vastlegging en de erop&#13;
volgende toetsing door de grondkamer zijn de verhoudingen&#13;
op scherp komen te staan. Naar verluidt is het gangbare&#13;
antwoord van de deskundigen dat herziening van de pachtprijs&#13;
van rechtswege ingevolge art. 7:333 lid 1 BW voor het&#13;
eerst plaatsvindt met ingang van het eerstvolgende pachtjaar&#13;
na goedkeuring door de grondkamer. Dat sluit dus aan bij de&#13;
gedachte dat de pachter van zijn vordering tot vastlegging&#13;
van de pachtovereenkomst niet slechter mag worden, ook&#13;
niet wat betreft de pachtprijs.38&#13;
4.7 Afstand van verhoging door de verpachter&#13;
Volgens de tweede volzin van art. 7:333 lid 1 BW kan de&#13;
verpachter, onder schriftelijke mededeling daarvan aan de&#13;
pachter, geheel of gedeeltelijk van een verhoging van de&#13;
pachtprijs afzien. Doet hij dat, dan blijft de tussen partijen&#13;
geldende pachtprijs ten opzichte van het vorige pachtjaar&#13;
ongewijzigd. Een dergelijke afstand door de verpachter&#13;
werkt dus door in volgende jaren, omdat volgende herzieningen&#13;
van rechtswege op de tussen partijen geldende pachtprijs&#13;
voortborduren. Snijders merkt snedig op dat de verwachting&#13;
gerechtvaardigd is dat dergelijke berichten niet&#13;
veelvuldig door verpachters zullen worden verzonden.39&#13;
Daar zal hij gelijk in hebben. Wat in de praktijk veel vaker&#13;
voorkomt is dat de verpachter (niet afziet van de verhoging,&#13;
maar in plaats daarvan) de pachter gedeeltelijk de&#13;
in enig jaar verschuldigde pachtprijs kwijtscheldt (bij voorbaat&#13;
of achteraf), eventueel juist voor het gedeelte waarmee&#13;
die prijs van rechtswege is verhoogd.40 De strekking van&#13;
deze kwijtschelding is wezenlijk anders dan die van de afstand&#13;
als bedoeld in art. 7:333 lid 1 BW, want veronderstelt&#13;
juist het bestaan van een verbintenis tot betaling van de verhoogde&#13;
pachtprijs; deze kwijtschelding heeft alleen maar gevolgen&#13;
voor de verschuldigde pachtprijs in het desbetreffende&#13;
jaar. Het spreekt vanzelf dat tussen partijen gemakkelijk&#13;
debat zal kunnen ontstaan over de vraag of een schriftelijke&#13;
mededeling van de verpachter in de ene dan wel in de andere&#13;
zin moet worden uitgelegd. Veel verpachters vermelden&#13;
daarom bij hun kwijtschelding met zoveel woorden dat het&#13;
geen afstand van de verhoging van de pachtprijs in de zin&#13;
van art. 7:333 lid 1 BW betreft en/of dat de kwijtschelding&#13;
geen gevolgen heeft voor de in volgende jaren verschuldigde&#13;
pachtprijs.&#13;
5. De maatstaf bij herziening door de&#13;
grondkamer van de pachtprijs voor land&#13;
zonder woningen of andere opstallen&#13;
5.1 Algemeen&#13;
De derde opdracht aan de regelgever, zoals die door hem&#13;
is opgevat, is te bepalen volgens welke norm de grondkamer&#13;
de tussen partijen geldende pachtprijs wijzigt in het geval&#13;
pachter of verpachter op de voet van art. 7:333 leden 2-4&#13;
BW heeft verzocht om de tegenprestatie te herzien. Aan die&#13;
opdracht is invulling gegeven met art. 21 Ppb 2007. Wie dat&#13;
artikel nauwkeurig leest, bemerkt dat in art. 21 Ppb 2007 enkel&#13;
staat op welke wijze in geval van een herzieningsverzoek&#13;
de hoogst toelaatbare pachtprijs wordt vastgesteld.&#13;
Strikt genomen kunnen we daaruit slechts afleiden dat de&#13;
hoogst toelaatbare pachtprijs in geval van herziening van belang&#13;
is (of zoals ik het hiervoor onder 2 zei: leidraad is) en&#13;
dus niet de pachtprijs in geval van herziening ook altijd behoort&#13;
te worden bepaald op de hoogst toelaatbare. Dat is ook&#13;
juist. De hoogst toelaatbare pachtprijs is niet de enige norm&#13;
die de uitkomst van een herzieningsprocedure bepaalt. In de eerste plaats is er de kwestie van de ontvankelijkheid van&#13;
het verzoek, waarover ik onder 2 reeds sprak. Als de verpachter&#13;
(voor een bepaalde periode) afstand heeft gedaan&#13;
van de mogelijkheid van herziening, leidt dat tot afwijzing&#13;
van zijn daarmee strijdige herzieningsverzoek. In de tweede&#13;
plaats kan uiteraard behalve de verpachter ook de pachter&#13;
om herziening verzoeken. De strekking van dat verzoek zal&#13;
uiteraard zijn dat de pachtprijs wordt verlaagd.41 Komt de&#13;
grondkamer tot de conclusie dat de tussen partijen geldende&#13;
pachtprijs lager is dan de hoogst toelaatbare, dan leidt dat tot&#13;
afwijzing van het verzoek. Zonder een verzoek van de verpachter&#13;
(eventueel op een idee gebracht door de inhoud van&#13;
het taxatierapport van de grondkamer) wordt de pachtprijs&#13;
dus niet tot de hoogst toelaatbare verhoogd.42 Dat is in overeenstemming&#13;
met het algemeen binnen het procesrecht geldende&#13;
beginsel dat verzoeker niet slechter behoort te worden&#13;
van zijn eigen verzoek.&#13;
Is het de verpachter die om verhoging verzoekt, dan behoort&#13;
volgens vaste rechtspraak van de Centrale Grondkamer de&#13;
pachtprijs te worden vastgesteld op de hoogst toelaatbare,&#13;
tenzij redelijkheid en billijkheid zich daartegen verzetten.43&#13;
Uit dit ‘tenzij’ blijkt dus dat ook in dat geval de hoogst toelaatbare&#13;
pachtprijs niet meer dan de leidraad is en niet allesbeslissend.&#13;
Art. 21 Ppb 2007 maakt wat betreft de herziening van de&#13;
pachtprijs voor land zonder woningen of andere opstallen&#13;
onderscheid tussen pachtovereenkomsten van vóór en vanaf&#13;
1 september 2007. Bij herziening door de grondkamer geldt&#13;
dus dezelfde scheidslijn als bij de herziening van rechtswege.&#13;
5.2 De maatstaf in geval van overeenkomsten&#13;
vanaf 1 september 2007&#13;
De herziening door de grondkamer van de pachtprijs voor&#13;
land zonder woningen of andere opstallen in geval van een&#13;
overeenkomst vanaf 1 september 2007, verloopt geheel&#13;
langs dezelfde lijnen als de toetsing van ingezonden pachtovereenkomsten&#13;
en pachtwijzigingsovereenkomsten. Volgens&#13;
art. 21 aanhef en onder b Ppb 2007 dient de grondkamer&#13;
in de eerste plaats te letten op de ‘hoogst toelaatbare&#13;
pachtprijs, bedoeld in artikel 2, eerste lid,’ (dus de regionorm)&#13;
‘met inachtneming van artikel 3’ (het plafond van 2%&#13;
van de vrije verkeerswaarde). Voor de systematiek kan ik&#13;
dus eenvoudig verwijzen naar Voorbeeld 1.&#13;
Bij deze eenvoudige systematiek past een kanttekening.&#13;
Hiervoor (onder 4.4) sprak ik van de mogelijkheid dat het&#13;
marktmechanisme ertoe leidt dat partijen in verband met de&#13;
slechte of matige kwaliteit van grond een (aanzienlijk) lagere&#13;
prijs dan de regionorm overeenkomen. Die prijs kan uiteraard&#13;
ook beneden 2% van de vrije verkeerswaarde liggen.&#13;
Toepassing van de systematiek van art. 21 aanhef en onder&#13;
b Ppb 2007 zou ertoe leiden dat de prijs alsnog op 2% van&#13;
de vrije verkeerswaarde wordt gesteld. Uiteraard laat zich de&#13;
vraag stellen hoe redelijk dat is.&#13;
Als eerste moet naar aanleiding van die vraag worden opgemerkt&#13;
dat het een bewuste keuze van de regelgever is geweest,&#13;
al in 1995, om in verband met de uitvoeringslasten&#13;
en administratieve lasten van het oude systeem, wat betreft&#13;
nieuwe overeenkomsten afscheid te nemen van het maatwerk&#13;
van het Pachtnormenbesluit 2007. Het plafond van 2%&#13;
van de vrije verkeerswaarde moet al te grote onrechtvaardigheden&#13;
voorkomen en met dat plafond zal de pachter het dan&#13;
ook in beginsel moeten doen.&#13;
Zowel de ‘ontvankelijkheidsnorm’ van art. 7:333 leden 2 en&#13;
3 BW (herziening ‘indien redelijkheid en billijkheid dit verlangen&#13;
of gewijzigde omstandigheden dit rechtvaardigen’)&#13;
als de rechtspraakregel van de Centrale Grondkamer (verhoging&#13;
tot de hoogst toelaatbare pachtprijs, ‘tenzij redelijkheid&#13;
en billijkheid zich daartegen verzetten’) biedt echter mijns&#13;
inziens de nodige speelruimte om althans in sprekende gevallen44&#13;
de pachter verder tegemoet te komen. In hoeverre de grondkamers en de Centrale Grondkamer die speelruimte&#13;
ook daadwerkelijk zullen willen benutten, valt nog niet te&#13;
zeggen, omdat er in deze categorie gevallen voor zover mij&#13;
bekend nog geen rechtspraak is.&#13;
5.3 De maatstaf in geval van overeenkomsten&#13;
van vóór 1 september 2007&#13;
Het bepalen van de hoogst toelaatbare pachtprijs in geval&#13;
van overeenkomsten van vóór 1 september 2007 is veel&#13;
minder eenvoudig. Art. 21 aanhef en onder a Ppb 2007 zegt&#13;
dat we eerst de hoogst toelaatbare pachtprijs volgens het&#13;
Pachtnormenbesluit 1995 moeten vaststellen, om vervolgens&#13;
daarop de veranderpercentages van art. 2 lid 2 toe te passen,&#13;
‘met inachtneming van de artikelen 2a, 2b en 3’.45&#13;
Tot welke complexe rekenexercitie deze maatstaf leidt, ga&#13;
ik nu niet tot in de details uiteenzetten.46 Het komt erop neer&#13;
dat we bij overeenkomsten van vóór 31 oktober 1995 teruggrijpen&#13;
op het maatwerk van de grondkamer volgens het&#13;
Pachtnormenbesluit 1977 en daar vervolgens driemaal de&#13;
verhoging (van 1995, 1998 en 2001) van het Pachtprijzenbesluit&#13;
2007 op toepassen (bij welke verhoging steeds moet&#13;
worden gelet op drie parameters, namelijk een percentage,&#13;
een maximumbedrag en 2% van de vrije verkeerswaarde47)&#13;
en dat we vervolgens vanaf 1 september 2007 de veranderpercentages&#13;
van art. 2 lid 2 Ppb 2007 toepassen, daarbij&#13;
steeds lettend op zowel het plafond van 2% van de vrije verkeerswaarde&#13;
als op de bandbreedtebepaling van art. 2a Ppb&#13;
2007 (vanaf het moment van inwerkingtreding van die bepaling).&#13;
48&#13;
Behalve dat deze gelaagde rekenexercitie tijdrovend is (en&#13;
taxateurs die de regelingen van 1977 en 1995 nog goed kunnen&#13;
toepassen inmiddels schaars zijn), is zij in toenemende&#13;
mate ook geheel zinledig. De doorwerking van de bandbreedtebepaling&#13;
van art. 2a Ppb 2007 leidt er immers toe dat&#13;
de uitkomst van al het gereken in steeds meer gevallen heel&#13;
eenvoudig is te voorspellen. Ik doel dan op al die pachtprijsgebieden&#13;
die sinds de inwerkingtreding van art. 2a Ppb 2007&#13;
zowel stevige positieve als fors negatieve veranderpercentages&#13;
hebben gekend (en zulke pachtprijsgebieden zijn er&#13;
steeds meer).&#13;
Bij de bovenstaande tabel moet worden bedacht dat art. 2a&#13;
aanvankelijk (vanaf 1 september 2009) alleen de bandbreedtenorm&#13;
van 110% van de regionorm kende en eerst vanaf 1&#13;
juli 2011 de bandbreedtenorm van 90% van dezelfde regionorm.&#13;
De aftoppende werking van de norm van 110% loopt&#13;
daardoor twee jaar voor op de opdrijvende werking van de&#13;
norm van 90%. Maar de trend is niet te missen.&#13;
Gaat het om uitstekende grond, dan zal de uitkomst van het&#13;
huidige pachtprijzensysteem op den duur steeds 110% van&#13;
de regionorm zijn. In dat verband maakt het niet uit of partijen&#13;
herziening aan de grondkamer vragen of zich beperken&#13;
tot toepassing van de hiervoor besproken regels over de herziening&#13;
van rechtswege. In beide gevallen komen we uiteindelijk&#13;
uit op dezelfde 110%.&#13;
Gaat het om matige of slechte grond, dan ligt het verhaal&#13;
iets genuanceerder. In de eerste plaats is de invloed van art.&#13;
2a Ppb 2007 op dat geval dus met twee jaar vertraagd, maar&#13;
bovendien speelt dan bij herziening door de grondkamer ook&#13;
het plafond van 2% van de vrije verkeerswaarde. Dat plafond&#13;
heeft, volgens wat ik hiervoor onder 4.5 heb verdedigd,&#13;
geen invloed op de jaarlijkse herziening van rechtswege.&#13;
Hier maakt het dus wél verschil of partijen zich beperken tot&#13;
toepassing van de regels over de herziening van rechtswege&#13;
dan wel de grondkamer om herziening verzoeken.&#13;
Wat betreft matige of slechte grond kan men over de duim&#13;
rekenen door te beginnen in het jaar met de laagste grondprijzen.&#13;
We stellen vast 2% van de vrije verkeerswaarde in&#13;
dat jaar, en passen van daar uit de veranderpercentages toe.&#13;
Maar zelfs deze verkorte berekening is over een paar jaar&#13;
onnodig lang, omdat art. 2a Ppb 2007 ervoor zorgt dat we&#13;
hetzij op de 90% van de regionorm hetzij op 2% van de huidige&#13;
vrije verkeerswaarde uitkomen (althans hoogstens enkele&#13;
euro’s lager in verband met de vrije verkeerswaarde&#13;
in een eerder jaar). Natuurlijk is er ook veel grond die beter&#13;
is dan matig of slecht en minder dan uitstekend. Over de&#13;
duim rekenen is daar niet mogelijk. Maar voor mij betekent&#13;
dat niet dat het systeem wat betreft deze ‘gemiddelde’ grond&#13;
goed functioneert. Een bandbreedte van tweemaal 10% is&#13;
duidelijk te weinig om het verschil in kwaliteit van de diverse&#13;
gronden in de prijs tot uitdrukking te brengen.&#13;
En zo blijkt art. 2a Ppb 2007 ook in geval van herziening&#13;
een heus paard van Troje, dat alle in het verleden gekoesterde&#13;
subtiliteiten (de ‘historische informatie’ zoals omarmd in&#13;
de Nota van Toelichting uit 2007) resoluut terzijde schuift.&#13;
De bepaling leidt er onontkoombaar toe dat de pachtprijs&#13;
van de mindere gronden te hoog en die van de betere gronden&#13;
te laag wordt. Dat kan niet anders dan tot ontevredenheid&#13;
in de praktijk leiden, zowel bij pachters als verpachters.&#13;
Ik ben niet de aangewezen persoon om te zeggen hoe het&#13;
vervolgens verder moet. Laat ik er slechts dit van zeggen.&#13;
Sommigen zien de reguliere pacht en het ermee verbonden&#13;
systeem van gereguleerde pachtprijzen49 als een sterfhuis,&#13;
waaraan zo min mogelijk energie moet worden besteed. Dat&#13;
spreekt mij niet aan. Zolang de reguliere pacht bestaat, behoort&#13;
de regelgever in een passend pachtprijssysteem te&#13;
voorzien. Als pachtprijzen zich jaren achtereen op een niet&#13;
passend niveau bevinden, is op den duur een systeemwijziging&#13;
onontkoombaar. Omdat de historische informatie die in&#13;
het oude maatwerk van de grondkamers besloten lag, door&#13;
de werking van art. 2a Ppb 2007 verloren zal zijn gegaan,&#13;
zullen nieuwe taxaties onontkoombaar zijn. Dat kan alleen&#13;
uitvoerbaar zijn indien de nieuwe systematiek relatief zeer&#13;
eenvoudig zal zijn. Dat het kan slagen, bewijst de recente&#13;
systeemwijziging wat betreft de pachtprijzen van bedrijfsgebouwen&#13;
(art. 16 Ppb 2007) per 1 juli 2012 (hierna onder 8).50&#13;
6. Bijzondere regels met betrekking tot&#13;
de pachtprijs van tuinland en boomgaarden&#13;
6.1 Tuinland&#13;
Uit art. 11 Ppb 2007 volgt dat de Minister van Economische&#13;
Zaken steeds bijzondere regionormen en veranderpercentages&#13;
voor tuinland dient vast te stellen. Tabel 2 van de bijlage&#13;
bij het Pachtprijzenbesluit 2007 wijst twee pachtprijsgebieden&#13;
voor tuinland aan, namelijk Westelijk Holland en Rest&#13;
van Nederland. De beide regionormen vindt men vervolgens&#13;
in art. 2 aanhef en onder a Uitvoeringsregeling pacht en de&#13;
beide veranderpercentages in hetzelfde art. onder b.&#13;
Alleen de hoogte van de regionorm en het veranderpercentage&#13;
is anders dan voor gewoon land. Voor het overige is&#13;
de systematiek met betrekking tot tuinland geheel dezelfde&#13;
als die voor gewoon los land.51 Dat betekent dus dat wat betreft&#13;
de hoogst toelaatbare pachtprijs de regionorm niet meer&#13;
dan vertrekpunt is, omdat vervolgens moet worden getoetst&#13;
aan de norm van 2% van de vrije verkeerswaarde (zie hiervoor&#13;
onder 3). Het betekent verder dat bij de herziening van&#13;
rechtswege van de tussen partijen geldende pachtprijs in geval&#13;
van pachtovereenkomsten van vóór 1 september 2007&#13;
de bandbreedtebepaling van art. 2a Ppb 2007 zich doet gelden,&#13;
met als gevolg een sterke nivellering van het prijsverschil&#13;
tussen kwalitatief onvergelijkbare gronden, terwijl bij&#13;
pachtovereenkomsten vanaf 1 september 2007 historische&#13;
prijsverschillen wel worden gerespecteerd (idem onder 4.2,&#13;
4.3 en 4.4). En het betekent ook dat in geval van herziening door de grondkamer ook wat betreft tuinland onderscheid&#13;
moet worden gemaakt tussen overeenkomsten van vóór en&#13;
vanaf 1 september 2007, dat wat betreft de eerste categorie&#13;
art. 2a Ppb 2007 zich doet gelden, terwijl wat betreft de laatste&#13;
categorie het de vraag is of verhoging tot de hoogst toelaatbare&#13;
pachtprijs wel altijd redelijk is (idem onder 5.2 en&#13;
5.3).&#13;
Een ernstig mankement van de regeling van de pachtprijs&#13;
van tuinland is dat de wet niet definieert wat onder ‘tuinland’&#13;
moet worden verstaan. Het spreekt vanzelf dat de regelgever&#13;
het oog moet hebben gehad op gebruik voor&#13;
tuinbouw, in de zin van een meer intensieve teelt dan akkerbouw.&#13;
Maar daarmee is nog niet voor alle gevallen duidelijk&#13;
waar de grens ligt.52&#13;
Zo mogelijk nog ernstiger is dat er grote verschillen zijn in&#13;
de intensiteit van de diverse teelten en ook in de opbrengsten&#13;
die ermee worden gegenereerd. Toch geldt voor alle&#13;
teelten eenzelfde regionorm. Voor de minder intensieve vormen&#13;
van tuinbouw kan de norm gemakkelijk te hoog liggen&#13;
en voor de meer intensieve te laag.&#13;
Voor het eerste geval (minder intensieve vormen van tuinbouw)&#13;
is het plafond van 2% van de vrije verkeerswaarde&#13;
(art. 3 Ppb 2007) veelal niet de oplossing, omdat de vrije&#13;
verkeerswaarde niet is gerelateerd aan de overeengekomen&#13;
of feitelijke teelt. Gronden die geschikt zijn voor een intensieve&#13;
teelt hebben uiteraard een hoge vrije verkeerswaarde.&#13;
Toch worden ook zulke gronden voor minder intensieve&#13;
teelten benut in verband met de noodzaak van vruchtwisseling.&#13;
In verband met de relatief hoge pachtprijs voor tuinland&#13;
ontstaat er daarom bij minder intensieve teelten de nodige&#13;
druk om de teelt dan maar als een vorm van gewone&#13;
akkerbouw te kwalificeren. In dat geval pakt de prijs zeer&#13;
aanzienlijk lager uit (in het pachtprijsgebied Westelijk Holland&#13;
bedraagt per 1 juli 2013 de regionorm voor gewoon&#13;
land € 462 per hectare tegen € 1.347 per hectare voor tuinland,&#13;
is dus iets meer dan een derde), zonder dat het mogelijk&#13;
is om een middenweg te bewandelen.&#13;
Dan het tweede geval: de meest intensieve vormen van tuinbouw.&#13;
In feite bestaat er voor de relatief te lage regionorm&#13;
geen andere oplossing dan dat partijen kiezen voor geliberaliseerde&#13;
pacht voor de duur van zes jaar of korter, zodat zij&#13;
wat betreft de pachtprijs vrij zijn (art. 7:397 lid 1 BW). En&#13;
inderdaad lijkt in geval van bijvoorbeeld bloembollenteelt&#13;
het aantal pachtovereenkomsten waarop het pachtprijssysteem&#13;
van toepassing is, verwaarloosbaar klein.53&#13;
6.2 Boomgaarden&#13;
Een boomgaard valt wat betreft de ondergrond gewoon binnen&#13;
het bereik van art. 2, 2a, 2b en 3 Ppb 2007. Alles wat&#13;
daarover hiervoor gezegd, geldt dus ook voor boomgaarden.&#13;
Art. 13 Ppb 2007 betreft een opslag voor de boomopstand&#13;
waarmee de hoogst toelaatbare pachtprijs wordt verhoogd.&#13;
De hoogst toelaatbare pachtprijs van een boomgaard is dus&#13;
de optelsom van de hoogst toelaatbare prijs van de ondergrond&#13;
en de opslag van art. 13 Ppb 2007. Die opslag is gerelateerd&#13;
aan de waarde van de opstand bij het aangaan van de&#13;
overeenkomst (lid 3). De tussen partijen geldende pachtprijs&#13;
blijft wat betreft deze opslag dus gedurende de looptijd van&#13;
de overeenkomst gelijk; alleen de prijs van de ondergrond&#13;
wordt jaarlijks van rechtswege herzien.&#13;
Wat betreft de hoogte van de voor de boomopstanden te berekenen&#13;
opslag, bepalen de leden 2 en 3 van art. 13 Ppb&#13;
2007 de uitersten. Volgens lid 2 is de opslag nihil voor&#13;
een boomopstand die door de pachter is aangelegd en opgekweekt.&#13;
Uiteraard is bedoeld het geval dat de pachter&#13;
de boomopstand geheel voor eigen rekening heeft aangelegd&#13;
en opgekweekt; wie feitelijk de arbeid heeft verricht is&#13;
niet doorslaggevend.54 Volgens lid 3 is de opslag 10% van&#13;
de waarde van de opstand bij het aangaan van de overeenkomst&#13;
voor een boomopstand van zeer goede kwaliteit, in&#13;
volle productie en aangelegd en opgekweekt door (lees: geheel&#13;
voor rekening van) de verpachter. In de tussenliggende&#13;
gevallen geldt volgens lid 4 een bedrag wat in een redelijke&#13;
verhouding staat tot de 10% van lid 3. Bij ‘tussenliggende&#13;
gevallen’ moet men (het volgt impliciet uit wat is gezegd)&#13;
niet alleen denken aan gevallen waarin de kwaliteit van de&#13;
boomopstand niet zeer goed is en/of die opstand nog niet in&#13;
volle productie is, maar ook aan het geval dat de pachter aan&#13;
de aanleg of het opkweken van de boomopstand deels een&#13;
bijdrage heeft geleverd, in geld of in arbeid.&#13;
Art. 13 Ppb 2007 veronderstelt dus maatwerk door (deskundigen&#13;
van) de grondkamer aan de hand van een niet-complexe&#13;
norm. Dat maatwerk wordt eenmalig verricht bij de&#13;
toetsing van de pachtovereenkomst. Blijft de overeenkomst&#13;
langere tijd voortduren (de pachtovereenkomst wordt van&#13;
rechtswege verlengd, art. 7:325 lid 5 BW), dan zal behoefte&#13;
ontstaan aan een herijking van de pachtprijs in verband met&#13;
een afnemende kwaliteit van de boomopstand. Worden partijen&#13;
het over zo’n herijking eens dan sluiten zij een pachtwijzigingsovereenkomst,&#13;
die vervolgens door de grondkamer&#13;
wordt getoetst (art. 7:318-319 BW). Worden zij het niet&#13;
eens, dan ligt een herzieningsverzoek (art. 7:333 leden 2 en&#13;
3 BW) voor de hand. Betreft het herzieningsverzoek ook de&#13;
ondergrond, dan volgt in zoverre de maatstaf uit art. 21 aanhef&#13;
en onder a en b Ppb 2007. Art. 21 noemt art. 13 niet,&#13;
maar het ligt alleszins voor de hand om ook wat betreft de&#13;
boomopstanden de hoogst toelaatbare pachtprijs (dus de&#13;
maximale toeslag volgens art. 13 Ppb 2007) te beschouwen&#13;
als de leidraad voor de herziening.&#13;
7. De pachtprijs van agrarische&#13;
woningen&#13;
7.1 De hoogst toelaatbare pachtprijs van&#13;
agrarische woningen&#13;
De hoogst toelaatbare pachtprijs van agrarische woningen&#13;
is geregeld in art. 14 Ppb 2007. Uit dat artikel blijkt dat het&#13;
gaat om een puntenstelsel (lid 2) en dat aansluiting wordt&#13;
gezocht bij de prijzen voor zelfstandige woningen op grond&#13;
van de Uitvoeringswet huurprijzen woonruimte, waarbij rekening&#13;
wordt gehouden met het agrarisch gebruik van de&#13;
woningen (lid 3). De Minister van Economische Zaken geeft&#13;
aan deze laatste norm invulling door, bij een gelijk aantal&#13;
punten, ongeveer 10% te blijven beneden de maximale&#13;
huurprijzen van zelfstandige woningen.&#13;
Het puntenstelsel vinden we in art. 3 Uitvoeringsregeling&#13;
pacht en de daarbij behorende tabellen van bijlage 2. Tabel&#13;
A geeft een bedrag per maand naargelang het aantal punten&#13;
en tabel B bevat het puntenformulier. De in tabel A genoemde&#13;
prijs varieert van € 172,80 per maand voor 40 punten&#13;
(een zéér beperkte woning in een zeer ongunstige omgeving)&#13;
tot € 1.158,07 per maand voor 250 punten (een zéér riante&#13;
woning in een perfecte omgeving).&#13;
7.2 De herziening van rechtswege van de&#13;
pachtprijs van agrarische woningen&#13;
De herziening van rechtswege regelt het Pachtprijzenbesluit&#13;
2007 alleen met zoveel woorden voor overeenkomsten van&#13;
vóór 1 september 2007. Op grond van art. 15 lid 1 Ppb 2007&#13;
geldt daarvoor een jaarlijks veranderpercentage (dat percentage&#13;
vinden we art. 3 onder c Uitvoeringsregeling pacht). Per&#13;
1 juli 2013 is dat percentage 4%. De herziening van rechtswege&#13;
van de pachtprijs van agrarische woningen in geval van&#13;
overeenkomsten vanaf 1 september 2007 heeft de regelgever&#13;
geheel over het hoofd gezien. Het ligt voor de hand om daarin&#13;
te voorzien geheel overeenkomstig hetgeen geldt voor de&#13;
herziening van rechtswege van de pachtprijs van land in geval&#13;
van overeenkomsten vanaf 1 september 2007 (zie hiervoor&#13;
onder 4.3). Dat betekent in de eerste plaats dat een tussen&#13;
partijen geldende pachtprijs die gelijk was aan de hoogst&#13;
toelaatbare pachtprijs bij het door de grondkamer vastgestelde&#13;
puntentotaal (hetzij omdat partijen zelf al het puntensysteem&#13;
foutloos hadden toegepast, zodat ongewijzigde goedkeuring&#13;
is gevolgd, hetzij omdat de grondkamer de pachtprijs&#13;
tot de hoogst toelaatbare heeft verlaagd), van rechtswege&#13;
wordt herzien in de nieuwe hoogst toelaatbare pachtprijs bij&#13;
hetzelfde puntentotaal. En het betekent in de tweede plaats&#13;
dat naar analogie van art. 2a Ppb 2007 een lagere prijs dan de&#13;
hoogst toelaatbare evenredig wordt aangepast.&#13;
Wie vervolgens in art. 15 lid 2 Ppb 2007 leest dat het veranderpercentage&#13;
bedoeld in art. 15 lid 1 Pachtprijzenbesluit&#13;
2007 overeenkomt met de indexering die wordt toegepast&#13;
wat betreft de bedragen van het puntenstelsel, begrijpt&#13;
dat materieel de situatie helemaal niet zo complex is als zojuist&#13;
uiteengezet. Ook wat betreft overeenkomsten vanaf 1&#13;
september 2007 kunnen partijen het veranderpercentage als&#13;
bedoeld in art. 15 lid 1 Ppb 2007 hanteren (ook al geldt dat&#13;
percentage volgens de tekst van art. 15 lid 1 niet voor hen).&#13;
Dat leidt immers tot geheel dezelfde uitkomst als het gereken&#13;
waartoe de regelgever partijen u</content><legacyfootnotes>* Mr. W.L. Valk is senior raadsheer in het gerechtshof Arnhem-Leeuwarden en voorzitter van de Centrale Grondkamer. Hij is tevens als senior onderzoeker verbonden aan de Radboud Universiteit te Nijmegen. De auteur is mr. J.G. Bongers, mr. G.J.M. Krekel, mr. C.M. Lubbers en mevr. C.C. Sahertian bijzondere dank verschuldigd voor het aanreiken van voorbeelden en het terugvinden van (deels niet-gepubliceerde) rechtspraak.&#13;
1. Kamerstukken II 2012/13, 27 924, nr. 58.&#13;
2. Dat betekent allerminst dat partijen daar ook steeds naar handelen, want het is algemeen bekend dat er heel veel grijze en zwarte pacht is. Grijs: wel op schrift maar in strijd met art. 7:321 lid 1 BW niet aan de grondkamer ter goedkeuring ingezonden. Zwart: alleen mondeling. In beide gevallen met het stilzwijgende of uitdrukkelijke beding dat de gang naar de grondkamer of de pachtrechter niet is toegelaten. Dat beding is vanzelfsprekend nietig of vernietigbaar, want in strijd met dwingend recht, maar wordt veelal door sociale mechanismen gehandhaafd. Vergelijk W.L. Valk, ‘Het reservaat van de pacht’, AA 2012, p. 902.&#13;
3. H. Rogaar, ‘Taxatie van de pachtwaarde en de vrije verkeerswaarde van verpachte grond’, Agr.r. 2013, p. 384 e.v.&#13;
4. De deskundige leden maken deel uit van het college. Voor een deskundige als bedoeld in art. 23 Uitvoeringswet grondkamers geldt dat niet.&#13;
5. Art. 1 Ppb 2007 definieert ‘Onze Minister’ op dit moment&#13;
nog als de Minister van Economische Zaken, Landbouw en&#13;
Innovatie, volgens de situatie 2010-2012. Vóór 2010 was&#13;
de Minister van Landbouw, Natuur en Voedselkwaliteit de&#13;
verantwoordelijke minister.&#13;
6. Art. 7:319 lid 1 onder a BW spreekt behalve over de overeengekomen&#13;
pachtprijs ook over ‘de vergoeding’. Daarmee&#13;
heeft de wet het oog op de vergoeding die de pachter in&#13;
geval van de zogenaamde reservaatspacht ontvangt voor&#13;
bijzondere verplichtingen in verband met de instandhouding&#13;
of ontwikkeling van de op het land aanwezige&#13;
waarden van natuur en landschap (art. 7:389 lid 2 BW).&#13;
Ook de hoogte van die vergoeding is namelijk gereguleerd,&#13;
zie art. 7:393 BW en de erop gegronde art. 2 e.v. Uitvoeringsbesluit&#13;
pacht. Curieus is dat alleen het maximum van&#13;
de vergoeding is geregeld en niet (of eventueel mede) het&#13;
minimum ervan. Uit oogpunt van de bescherming van de&#13;
pachter is uiteraard alleen dat minimum van belang. De&#13;
oplossing is erin gelegen dat de grondkamer vergoedingen&#13;
die (wezenlijk) afwijken van de norm van art. 4 e.v.&#13;
Uitvoeringsbesluit ‘afstraft’ door de tegenover de vergoeding&#13;
staande verplichting als buitensporig aan te merken&#13;
(art. 7:319 lid 1 onder b BW, vergelijk de aanhef van art.&#13;
7:389 lid 2 BW) en vervolgens de overeenkomst wijzigt&#13;
(art. 7:320 BW) door de overeengekomen vergoeding te&#13;
verhogen (en niet door het schrappen van de verplichting).&#13;
Via deze omweg is in feite toch sprake van een minimum&#13;
vergoeding. De vergoeding in geval van teeltpacht is niet&#13;
geregeld in het Pachtprijzenbesluit 2007 en blijft daarom in&#13;
dit artikel verder buiten beschouwing.&#13;
7. Volgens art. 7:327 lid 3 BW mag de Minister dit deels aan&#13;
grondkamers delegeren, door aan de grondkamers toe te&#13;
staan ‘ieder voor haar gebied, zo nodig streeksgewijs, ten&#13;
aanzien van de pachtprijs bij besluit nadere regelen vast&#13;
[te] stellen’. Die bepaling is echter een dode letter, omdat&#13;
het Pachtprijzenbesluit 2007 nergens een zodanige subdelegatie&#13;
bevat.&#13;
8. Op het eerste gezicht geeft art. 7:320 lid 1 BW de grondkamer&#13;
de keus tussen het wijzigen of vernietigen van de&#13;
pachtovereenkomst, maar op grond van vaste rechtspraak&#13;
van de Centrale Grondkamer is vernietiging alleen op zijn&#13;
plaats indien wijziging niet mogelijk is. In het geval van&#13;
een niet-toelaatbare pachtprijs laat dat geval zich niet goed&#13;
denken, zelfs niet als partijen hun eigen systematiek (bijv.&#13;
middels een indexeringsbeding) in de plaats proberen te&#13;
stellen van die van het Pachtprijzenbesluit 2007. Vergelijk&#13;
Centrale Grondkamer 10 juni 2013, GP 11.704, Agr.r.&#13;
2013, 5744, m.nt. G.M.F. Snijders (De Waal/In ’t Veld).&#13;
9. Ongelukkigerwijs zegt art. 7:333 lid 1 BW dat de pachtprijs&#13;
(van rechtswege) wordt herzien ‘overeenkomstig&#13;
de wijziging van de krachtens artikel 327 lid 1 gegeven&#13;
regelen’. Op het eerste gezicht zijn dat dus de regels met&#13;
betrekking tot de hoogst toelaatbare pachtprijs. Daarmee&#13;
verwart men echter de eerste en de tweede opdracht aan&#13;
de regelgever met elkaar. Men moet het daarom maar zo&#13;
opvatten dat in art. 7:333 lid 1 BW slechts bedoeld is te&#13;
verwijzen naar dezelfde AMvB als bedoeld in art. 7:327 lid&#13;
1 BW en niet naar de regels met betrekking tot de hoogst&#13;
toelaatbare pachtprijs. Wel is er een vanzelfsprekende&#13;
samenhang tussen de wijze waarop de hoogst toelaatbare&#13;
pachtprijs zich ontwikkelt en de herziening van rechtswege:&#13;
naarmate de hoogst toelaatbare pachtprijs in een beroep de Centrale Grondkamer de tegenprestatie indien&#13;
redelijkheid en billijkheid dit verlangen of gewijzigde&#13;
omstandigheden dit rechtvaardigen (…). In casu is, in&#13;
verband met wijziging van de regelen ten aanzien van de&#13;
hoogst toelaatbare pachtprijs als bedoeld in artikel 3 van&#13;
de Pachtwet, sprake van gewijzigde omstandigheden die&#13;
herziening van de pachtprijs rechtvaardigen.’&#13;
15. Centrale Grondkamer 13 september 2012, GP 11.696,&#13;
Agr.r. 2012, 5709, m.nt. E.H.M. Harbers (Van de Gevel/&#13;
Brabant Water).&#13;
16. Centrale Grondkamer 13 september 2012, GP 11.695,&#13;
Agr.r. 2012, 5712, m.nt. G.M.F. Snijders (Van Heek/Ten&#13;
Vergert). Bedoeld appelverbod ziet onder meer op het&#13;
geval dat de grondkamer een pachtovereenkomst of pachtwijzigingsovereenkomst&#13;
ongewijzigd heeft goedgekeurd.&#13;
Door parallel aan de procedure met betrekking tot de&#13;
goedkeuring van de overeenkomst een procedure tot herziening&#13;
van de pachtprijs te beginnen, probeerde pachter&#13;
een beslissing in twee instanties omtrent de pachtprijs te&#13;
forceren. Maar de Centrale Grondkamer snijdt hem dus de&#13;
pas af. Intussen is annotator Snijders kritisch over deze beschikking.&#13;
Als ik hem goed begrijp, is voor hem bepalend&#13;
of ten tijde van het instellen van het verzoek tot herziening,&#13;
reeds vaststaat dat de beschikking met betrekking tot de&#13;
goedkeuring van de overeenkomst niet-appellabel zal zijn.&#13;
17. Voor de vaststelling vergelijk H. Rogaar, ‘Taxatie van de&#13;
pachtwaarde en de vrije verkeerswaarde van verpachte&#13;
grond’, Agr.r. 2013, p. 386 e.v.&#13;
18. Een vraag in dit verband is wanneer de verjaringstermijn&#13;
van art. 3:309 BW aanvangt, na het moment van goedkeuring&#13;
door de grondkamer omdat eerst dan een rechtsvordering&#13;
tot betaling kan worden ingesteld, of op het moment&#13;
van het vervallen van de pachttermijnen. Veelal wordt deze&#13;
vraag in de eerstbedoelde zin beantwoord. Vergelijk de&#13;
noot van G.M.F. Snijders onder Hof Arnhem 19 februari&#13;
2008, Agr.r. 2008, 5426 (Stoffel/Willemsen).&#13;
19. De grondkamerpraktijk vat dit zo op dat het moment waarop&#13;
het overeengekomen gebruik is ingegaan, beslissend is.&#13;
Een overeenkomst die op 15 augustus 2007 is aangegaan,&#13;
maar waarbij met ingang van 1 september 2007 grond is&#13;
verpacht, valt volgens die praktijk binnen het bereik van&#13;
de regel van art. 2 lid 2 Ppb 2007 (en niet van die van art.&#13;
2b Ppb 2007). Vergelijk Valk 2013 (T&amp;C Pachtrecht), art.&#13;
2 Ppb 2007, aant. 1. Hierna spreek ik eenvoudigheidshalve&#13;
van overeenkomsten van vóór respectievelijk vanaf 1&#13;
september 2007.&#13;
20. Dit ondanks het opschrift van die bijlage ‘Hoogst toelaatbare&#13;
pachtprijs voor land zonder woningen of andere&#13;
opstallen’. Geldt voor tabel A van die bijlage dat ze niet&#13;
werkelijk de hoogst toelaatbare pachtprijs bevat, maar in&#13;
plaats daarvan de regionorm (vergelijk hiervoor onder&#13;
3), voor tabel B geldt dat die op de hoogst toelaatbare&#13;
pachtprijs zelfs in het geheel geen betrekking heeft, maar&#13;
in plaats daarvan het percentage bevat waarmee de tussen&#13;
partijen geldende pachtprijs van rechtswege wordt gewijzigd.&#13;
21. Art. 2a Ppb 2007 zoals dat gold vanaf 1 september 2009 tot&#13;
1 juli 2011 kende alleen de bevriezing of aftopping van de&#13;
tussen partijen geldende pachtprijs indien herziening leidde&#13;
tot een pachtprijs van meer dan 110% van de regionorm.&#13;
Per 1 juli 2011 is daar bij gekomen de bevriezing en&#13;
‘aftopping’ ingeval herziening leidt tot een pachtprijs van&#13;
minder dan 90% van de regionorm.&#13;
22. De verklaring daarvoor is dat het veranderpercentage&#13;
(evenals de regionorm) is gerelateerd aan onder meer de&#13;
bedrijfsopbrengsten in vijf voorafgaande jaren. Ieder jaar&#13;
valt er dus een opbrengstjaar af en komt er een nieuw opbrengstjaar&#13;
bij. Als een in het desbetreffende pachtprijsgebied&#13;
goed opbrengstjaar wordt vervangen door een slecht&#13;
opbrengstjaar, leidt dat dus tot een fors negatief veranderpercentage.&#13;
Wordt een matig opbrengstjaar vervangen&#13;
door een uitstekend -jaar, dan heeft dat een fors positief&#13;
veranderpercentage tot gevolg.&#13;
23. Ik ga ervan uit dat art. 2b Ppb 2007 ook voor dit laatste&#13;
geval geldt, ook al noemt de Nota van Toelichting, Stb.&#13;
2001/332, p. 8 als achtergrond van art 2b uitsluitend dat&#13;
partijen zelf een lagere pachtprijs dan de regionorm zijn&#13;
overeengekomen. Vergelijk Valk 2013 (T&amp;C Pachtrecht),&#13;
aant. bij art. 2b Ppb 2007.&#13;
24. Het geval dat (bij een overeenkomst vanaf 1 september&#13;
2007) de tussen partijen geldende pachtprijs méér bedraagt&#13;
dan de regionorm, laat ik buiten beschouwing. Dat geval&#13;
behoort zich niet voor te kunnen doen, omdat de grondkamer&#13;
bij toetsing de prijs zal hebben verlaagd tot het bedrag&#13;
van de regionorm, dan wel (als dat tot een lagere prijs&#13;
leidt) tot 2% van de vrije verkeerswaarde.&#13;
25. Valk 2013 (T&amp;C Pachtrecht), aant. 2a en 2e bij art. 2 Ppb&#13;
2007.&#13;
26. Stb. 2007/306, p. 21.&#13;
27. Stb. 1995/515.&#13;
28. Dat maatwerk is in 1995 voor nieuwe overeenkomsten&#13;
verlaten in verband met de aan het systeem verbonden&#13;
uitvoeringslasten voor de overheid en de administratieve&#13;
lasten voor partijen. Zie de Nota van Toelichting, Stb.&#13;
2007/306.&#13;
29. Stb. 1977/545, gewijzigd bij Stb. 1990/345 en Stb.&#13;
1992/542.&#13;
30. Vanaf 1992 was het stelsel iets anders: de kwaliteitsklassen&#13;
vervielen, en in plaats van een toeslag of aftrek, was alleen&#13;
nog een aftrek mogelijk.&#13;
31. En dus niet zoals de Nota van Toelichting beweerde (zie&#13;
citaat hierboven), door de hoogst toelaatbare pachtprijs&#13;
voor nieuwe overeenkomsten per pachtprijs te vergelijken&#13;
met de gemiddelde laatstbetaalde pachtprijs in een pachtprijsgebied&#13;
(dus het gemiddelde van de daar toen geldende&#13;
pachtprijzen).&#13;
32. Zoals al volgt uit de nummering van art. 2b, is het artikel&#13;
later ingevoegd. Aanvankelijk voorzag het Pachtprijzenbesluit&#13;
2007 niet in de herziening van rechtswege van pachtovereenkomsten&#13;
van vanaf 1 september 2007. In die lacune&#13;
had eenvoudig kunnen worden voorzien door art. 2 lid 2&#13;
Ppb 2007 op álle pachtovereenkomsten van toepassing te&#13;
verklaren, maar helaas is een andere keuze gemaakt.&#13;
33. Stb. 2009/358, p. 13.&#13;
34. Nota van Toelichting, Stb. 2007/306, p. 21.&#13;
35. Stb. 2007/306, p. 21.&#13;
36. ‘Pacht, regels en prijzen 2013’, Ministerie van Economische&#13;
Zaken: Dienst regelingen, p. 17 en 24.&#13;
37. Weliswaar zegt Houwing/Heisterkamp in nr. 347 dat art. 19&#13;
Pachtwet (de voorganger van art. 7:333 BW) ook toepasselijk&#13;
is op (nog niet) naar de grondkamer gezonden en door&#13;
die kamer goedgekeurde pachtovereenkomsten, maar uit&#13;
het verband blijkt dat het daarbij gaat om de mogelijkheid&#13;
van een verzoek aan de grondkamer tot herziening van de&#13;
pachtprijs (dus art. 19 lid 2 e.v. Pachtwet, gelijk aan het&#13;
huidige art. 7:333 lid 2 e.v. BW).&#13;
38. De Centrale Grondkamer heeft zich in een recente beschikking&#13;
hierbij ‘bij wijze van voorlichting van partijen’ aangesloten:&#13;
Centrale Grondkamer 31 maart 2014, GP 11.721&#13;
(Weenink Beheer/Weenink). Deze opvatting veronderstelt&#13;
dat de opsomming van sancties op het niet tijdig inzenden&#13;
van een pachtovereenkomst (art. 7:322 BW) niet limitatief&#13;
is. Heel vreemd is dat niet, omdat de Pachtwet 1958 aanvankelijk&#13;
geen herziening van rechtswege kende. Bij gelegenheid&#13;
van de invoering van de herziening van rechtswege&#13;
in 1995 (Stb. 1995, 504) zal niet onder ogen zijn gezien&#13;
dat art. 7:322 BW mogelijk aanvulling behoefde. Wie de&#13;
wetsgeschiedenis naslaat, vindt in de Memorie van Toelichting&#13;
bovendien een terloopse opmerking die bepaald&#13;
steun biedt aan de opvatting van de grondkamerpraktijk&#13;
(cursivering door mij toegevoegd): ‘Is de overeenkomst&#13;
door de grondkamer eenmaal goedgekeurd, dan geldt&#13;
vervolgens voor de pachtprijs het nieuwe systeem waarbij&#13;
wijziging van de pachtnormen rechtstreeks (…) doorwerkt’&#13;
(Kamerstukken II 22 705, nr. 3, p. 11).&#13;
39. Asser/Snijders 7-III 2013/58.&#13;
40. Behalve aan verpachting binnen familieverband, valt te&#13;
denken aan verpachting van (historische) landgoederen.&#13;
Voor verpachters van landgoederen is het niet zelden&#13;
belangrijker dat de pachter zijn landbouwbedrijf kan voortzetten,&#13;
zodat het landgoed netjes onderhouden blijft, dan&#13;
dat de maximale pachtopbrengst wordt ontvangen.&#13;
41. Een variant hiervan doet zich voor indien het verzoek van&#13;
de pachter het resultaat is van discussie tussen partijen naar&#13;
aanleiding van de laatste verhoging van rechtswege: de&#13;
verpachter houdt vast aan een verhoging met het veranderpercentage&#13;
van art. 2 lid 2 Ppb 2007 (overeenkomst&#13;
van vóór 1 september 2007) dan wel aan een verhoging&#13;
met een verhoging in evenredigheid met de wijziging van&#13;
de regionorm ex art. 2b Ppb 2007 (overeenkomst vanaf 1&#13;
september 2007), terwijl volgens de pachter het plafond&#13;
van 2% van de vrije verkeerswaarde ex art. 3 Ppb 2007&#13;
in het geding is. Vervolgens verzoekt de pachter aan de&#13;
grondkamer om vast te stellen dat de pachtprijs in verband&#13;
met bedoeld plafond minder stijgt dan volgens art. 2 lid&#13;
2 of 2b Ppb 2007. Deze pachter zal zijn verzoek hoogstwaarschijnlijk&#13;
niet de vorm geven van een verzoek om&#13;
verlaging, maar als een verzoek om ‘minder te verhogen’.&#13;
Uitgaande van de opvatting dat het plafond van art. 3 Ppb&#13;
2007 zich niet van rechtswege laat gelden (zie hiervoor&#13;
onder 4.5), strekt het verzoek materieel echter wel degelijk&#13;
tot verlaging (van de inmiddels van rechtswege verhoogde&#13;
pachtprijs).&#13;
42. Bijvoorbeeld: Centrale Grondkamer 8 november 2011, GP&#13;
11.630, Agr.r. 2011, 5671 (Kampereiland Vastgoed/Dekker).&#13;
43. Centrale Grondkamer 21 juli 1993, Agr.r. 1993, 4646,&#13;
met noot Heisterkamp (Bruins-Roosen/Oonk) en Centrale&#13;
Grondkamer 29 juni 2011, GP 11.643, Agr.r. 2012, 5683&#13;
(Rozendaal/Landgoed Anderstein). Vergelijk bovendien&#13;
nogmaals Centrale Grondkamer 27 juli 1995, GP 10.983&#13;
(Van Geilswijk/Gemeente Amsterdam), niet gepubliceerd:&#13;
‘De Centrale Grondkamer overweegt voorts dat, nu pachters&#13;
in deze procedure niet hebben aangevoerd en aannemelijk&#13;
gemaakt dat verpachtster indertijd ten opzichte van&#13;
hen geldende bijzondere redenen had om een lagere dan de&#13;
destijds hoogst toelaatbare pachtprijs overeen te komen, de&#13;
redelijkheid en billijkheid zich thans niet verzetten tegen&#13;
een verhoging van de onderhavige pachtprijs tot de hoogst&#13;
toelaatbare.’ Deze rechtspraak is niet onbestreden gebleven,&#13;
zie met name B. Nijman, ‘Het pachtrecht met een&#13;
schaartje geknipt’, preadvies Vereniging voor Agrarisch&#13;
Recht, Agr.r. 2012, p. 72 e.v. Vergelijk mijn referaat op de&#13;
jaarvergadering 2012 van de Vereniging voor Agrarisch&#13;
Recht, W.L. Valk, ‘Waarom moet er wat gebeuren?’, Agr.r.&#13;
2012, p. 212-213.&#13;
44. Uit mijn duim zuig ik het volgende (extreme) voorbeeld:&#13;
Een eigenaar biedt aan een agrariër een perceel land in&#13;
pacht aan voor de regionorm. De agrariër weigert met als&#13;
toelichting dat de grond uitgesproken slecht van kwaliteit&#13;
is (niet alleen wat betreft grondsoort, maar ook wat betreft&#13;
de bemestingstoestand, de aanwezigheid van onkruid en&#13;
ontsluiting) en daarom voor hem alleen ‘vanwege de mest’&#13;
interessant; hij wil niet meer dan 30% van de regionorm&#13;
betalen. De eigenaar slaat dit tegenbod aanvankelijk af.&#13;
Als hij echter bemerkt dat hij niemand anders kan vinden&#13;
die de grond tegen een betere prijs in gebruik wil nemen,&#13;
laat hij aan de agrariër weten alsnog voor 30% te willen&#13;
verpachten, waarin deze bewilligt. Het behoeft geen betoog dat het bij een dergelijke voorgeschiedenis slecht&#13;
zou passen dat de verpachter (eventueel al een jaar later)&#13;
met een tot de grondkamer gericht herzieningsverzoek een&#13;
drastische verhoging van de pachtprijs zou kunnen bewerkstelligen.&#13;
45. De verwijzing naar art. 2b Ppb 2007 is natuurlijk een&#13;
vergissing, want die bepaling ziet op overeenkomsten&#13;
vanaf 1 september 2007. Opnieuw is de regelgever de weg&#13;
kwijtgeraakt in de door hemzelf gecreëerde doolhof.&#13;
46. Ik verwijs naar W.L. Valk, ‘Complexe pachtprijzen’, Agr.r.&#13;
2012, p. 55-56 en Valk 2014 (T&amp;C Pachtrecht), art. 21 Ppb&#13;
2007, aant. 2. Zie bovendien vanuit het perspectief van de&#13;
taxatiepraktijk: H. Rogaar, ‘Taxatie van de pachtwaarde&#13;
en de vrije verkeerswaarde van verpachte grond’, Agr.r.&#13;
2013, p. 384 e.v. Wie er een rekenvoorbeeld bij wil hebben&#13;
verwijs ik naar de publicatie in dit tijdschrift van Centrale&#13;
Grondkamer 29 juni 2011, Agr.r. 2012, 5683 (Rozendaal/&#13;
Anderstein). Inmiddels zijn er weer enkele lagen aan de&#13;
berekening toegevoegd: namelijk de normen van 2011,&#13;
2012 en 2013; de zeslaagse berekening van Rozendaal/&#13;
Anderstein is dus inmiddels een negenlaagse geworden.&#13;
47. Bij haar introductie in 1995 was de norm van 2% van de&#13;
vrije verkeerswaarde nog geen hard plafond. Verlaging&#13;
van te hoge prijzen tot het niveau van 2% van de vrije verkeerswaarde&#13;
vond gefaseerd plaats, in 1995 met maximaal&#13;
15% of f 85 per hectare per jaar, in 1998 met maximaal&#13;
20% of f 120 en in 2001 met maximaal 15% of € 56,72.&#13;
Vergelijk de Nota van Toelichting op het Pachtnormenbesluit&#13;
1995, Stb. 1995/515, p. 10 en Centrale Grondkamer&#13;
18 april 1997, GP 11.128 (Stuut/Nanninga-Dijkhuizen).&#13;
Pachtprijzen van meer dan 2% van de vrije verkeerswaarde&#13;
deden zich destijds vooral in het noorden van het land&#13;
voor.&#13;
48. In verband met de strekking van art. 2a Ppb 2007 dient de&#13;
grondkamer bovendien ook (aan het einde van de gehele&#13;
rekenexercitie) te letten op de tussen partijen geldende&#13;
pachtprijs, omdat herziening door de grondkamer van een&#13;
tussen partijen geldende pachtprijs die voorafgaand aan die&#13;
herziening niet meer dan 10% hoger was dan de regionorm,&#13;
niet behoort te leiden tot een prijs die dat wel is. Zie&#13;
Centrale Grondkamer 6 februari 2012, GP 11.679&#13;
(Bronkhorst-Wallet/erven Borman-Brouwer). De pachtprijs&#13;
na herziening wordt in het bedoelde geval dus eventueel&#13;
meteen afgetopt op 110% van de regionorm, óók als de&#13;
tussen partijen geldende pachtprijs zich nog op meer dan&#13;
110% van de regionorm zou hebben bevonden indien tussen&#13;
partijen reeds eerder de hoogst toelaatbare pachtprijs&#13;
(volgens de voor overeenkomsten van vóór 1 september&#13;
2007 geldende normen) zou hebben gegolden. Ik zeg&#13;
‘nog’, want uiteindelijk komen alle pachtprijzen van&#13;
overeenkomsten van vóór 1 september 2007 beneden het&#13;
plafond van 110% (zie hiervoor onder 4.2)&#13;
49. Weliswaar geldt ook voor geliberaliseerde pachtovereenkomsten&#13;
voor de duur van meer dan zes jaar het systeem&#13;
van gereguleerde pachtprijzen, maar zulke overeenkomsten&#13;
zijn om voor de hand liggende reden zeer zeldzaam.&#13;
50. Wel is het aantal pachtovereenkomsten met betrekking tot&#13;
land zeer veel hoger dan die met betrekking tot bedrijfsgebouwen,&#13;
zodat de uitvoeringslasten van een systeemwijziging&#13;
met betrekking tot de pachtprijs van land onvermijdelijk&#13;
hoog zullen zijn.&#13;
51. Dat geldt alleen voor de systematiek van de normen waarvan&#13;
partijen en de grondkamer de normadressaten zijn.&#13;
De systematiek van de berekening van de regionorm, is&#13;
wezenlijk anders dan die van gewoon los land. Het bedrijveninformatienet&#13;
van het LEI voorziet niet in voldoende&#13;
gegevens met betrekking tot tuinbouwbedrijven om de&#13;
regionorm te berekenen volgens de systematiek van art.&#13;
4-10 Ppb 2007 (Nota van Toelichting, Stb. 2007, 306, p.&#13;
22). In plaats daarvan wordt deels uitgegaan van gegevens&#13;
die door de grondkamers beschikbaar worden gesteld. Zie&#13;
art. 12 Ppb 2007.&#13;
52. Die grens moet dus door de grondkamers en de Centrale&#13;
Grondkamer worden bepaald. Vergelijk bijvoorbeeld voor&#13;
aspergeteelt Centrale Grondkamer 24 november 2011, GP&#13;
11.653, Agr.r. 2012, 5676 (Peeters/Schroijen).&#13;
53. Althans in de praktijk van de grondkamer en Centrale&#13;
Grondkamer. Er bestaat ongetwijfeld ook wat betreft gronden&#13;
voor de bloemen- en bloembollenteelt grijze en zwarte&#13;
pacht. Zolang geen vastlegging van zulke pachtovereenkomsten&#13;
wordt gevraagd, blijft het Pachtprijzenbesluit&#13;
2007 buiten beeld. Wordt die vastlegging wel gevraagd en&#13;
verkregen, dan leidt de toetsing door de grondkamer dus&#13;
tot een onredelijk lage pachtprijs.&#13;
54. Men kan deze regel zien als een uitvloeisel van het algemeen&#13;
geldende principe dat bepalend is wat de verpachter&#13;
aan de pachter ter beschikking heeft gesteld. Vergelijk&#13;
hierna onder 9.1.&#13;
55. Stcrt. 2013/14755, p. 7.&#13;
56. De frictie die aldus ontstaat, laat zich verder illustreren&#13;
aan de hand van de mogelijkheid dat in geval van een&#13;
pachtovereenkomst van vóór 1 september 2007 de pachter&#13;
herziening van de pachtprijs vraagt. Bij die herziening&#13;
moet de grondkamer volgens art. 21 aanhef en onder d Ppb&#13;
2007 het puntensysteem van art. 14 Ppb 2007 toepassen.&#13;
Ook als de grondkamer tot exact hetzelfde puntenaantal&#13;
komt als bij gelegenheid van toetsing of een eerdere herziening,&#13;
leidt dat tot een verlaging van de pachtprijs (met&#13;
als resultaat dat van de eerdere verhoging van rechtswege&#13;
met 4%, nog 2,5% overblijft). Volhardt de regelgever de&#13;
komende jaren in de in 2013 ingezette koers, dan heeft de&#13;
bedoelde pachter er belang bij om ieder jaar de grondkamer&#13;
om herziening te verzoeken (voor zover hij door de&#13;
hoogte van het griffierecht zich daarvan niet laat weerhouden).&#13;
Dit kan de bedoeling niet zijn. Dat het inderdaad de&#13;
bedoeling niet kan zijn, blijkt ook hieruit dat de regelgever&#13;
zeer onlangs een vergelijkbare discrepantie wat betreft de&#13;
prijs van bestaande bedrijfsgebouwen heeft weggenomen.&#13;
Vergelijk hierna noot 60.&#13;
57. In de taxatiepraktijk van de Centrale Grondkamer is het&#13;
na 1 september 2007 een tijdlang gebruik geweest om in&#13;
geval van overeenkomsten van vóór 1 september 2007&#13;
agrarische woningen te waarderen volgens de systematiek&#13;
van het Pachtnormenbesluit 2007, om daarop vervolgens&#13;
het percentage toe te passen van art. 3 aanhef en onder c&#13;
Uitvoeringsregeling pacht. Dat is begrijpelijk omdat art. 21&#13;
Ppb 2007 aanvankelijk geen norm gaf voor de herziening&#13;
van de pachtprijs van agrarische woningen. De bepaling&#13;
onder d is eerst ingevoegd bij Besluit van 26 juni 2012,&#13;
Stb. 2012, 295. Overigens leidde het teruggaan naar de&#13;
oude normen en de omrekening aan de hand van art. 3&#13;
aanhef en onder c Uitvoeringsregeling pacht geheel tot&#13;
dezelfde uitkomst als toepassing van de normen van art.&#13;
14 Ppb 2007. De verklaring daarvoor is dat wat betreft de&#13;
pachtprijs van agrarische woningen het Pachtprijzenbesluit&#13;
2007 de systematiek van het Pachtnormenbesluit 1995&#13;
handhaafde.&#13;
58. Ik beperk mij in dit artikel tot enkele hoofdlijnen. Op&#13;
onderdelen uitvoeriger: W.L. Valk, ‘Enkele vragen bij de&#13;
nieuwe normen voor de hoogst toelaatbare pachtprijs van&#13;
bedrijfsgebouwen’, Agr.r. 2013, p. 46-49; Valk 2013 (T&amp;C&#13;
Pachtrecht).&#13;
59. Daarbij zal men het als een vergissing van de regelgever&#13;
moeten beschouwen dat art. 21 onder c ook verwijst naar&#13;
art. 20 Ppb 2007, dat ziet op de herziening van rechtswege.&#13;
60. Aanvankelijk (per 1 juli 2012, Stb. 2012, 295) bestond&#13;
er een discrepantie tussen de systematiek volgens welke&#13;
de bedragen van art. 16 lid 1 Ppb 2007 werden herzien&#13;
(namelijk aan de hand van de bouwkostenindex) en die van&#13;
de vaststelling van het veranderpercentage van art. 20 (namelijk&#13;
aan de hand van de Consumentenprijzenindex). De&#13;
regelgever heeft ingezien dat die discrepantie ongewenst&#13;
is en heeft bij besluit van 31 oktober 2013 (Stb. 2013, 446)&#13;
art. 20 Ppb 2007 aldus aangepast dat ook wat betreft het&#13;
veranderpercentage de bouwkostenindex de leidraad is.&#13;
61. Voorbeelden zijn Centrale Grondkamer 8 september 1998,&#13;
GP 11.161 (Prij/Nieuwland) en Centrale Grondkamer 2&#13;
januari 2001, GP 11.359 (Daris/Coppens), toepassing gevende&#13;
aan art. 3 leden 10 en 13 Pachtnormenbesluit 1995,&#13;
overeenkomende met art. 19 leden 1 en 3 Ppb 2007. De&#13;
zaak Prij/Nieuwland betrof pluimveestallen en Daris/Coppens&#13;
varkensstallen.&#13;
62. Vergelijk met betrekking tot de hoogst toelaatbare pachtprijs&#13;
van glasopstanden J.A.J. Spoor, ‘Taxatie van pachtwaarden’,&#13;
in: Van den Noort &amp; Visser-Reyneveld (red.),&#13;
Theorie en praktijk van taxaties in het landelijk gebied,&#13;
Wageningen: Stichting Post-Hoger Landbouwonderwijs&#13;
1995, p. 64-65 (naar aanleiding van art. 6 lid 9 Pachtnormenbesluit&#13;
1977, gelijk aan art. 19 lid 2 Ppb 2007).&#13;
63. Men kan zich afvragen of dat niet in strijd is met art. 7:333&#13;
lid 1 BW. Dat is vooral een theoretische vraag, omdat het&#13;
immers de grenzen van de rechtsvormende taak van de&#13;
pachtrechter te buiten zal gaan om zelf in een herziening&#13;
van rechtswege te voorzien (aan de hand van welke index&#13;
of andere norm?).&#13;
64. De Centrale Grondkamer heeft deze norm (dat wil zeggen&#13;
de norm van art. 6 lid 4 Pachtnormenbesluit 1977, materieel&#13;
gelijk aan het huidige art. 17 Ppb 2007) uitgewerkt&#13;
in de uitvoerige beschikking van 30 mei 1988, GP 10.532&#13;
(De Kruif/Amev), daarbij gedeeltelijk terugkomende van&#13;
eerdere rechtspraak. Vergelijk verder de beknopte bespreking&#13;
van art. 6 lid 4 Pachtnormenbesluit 1977 bij J.A.J.&#13;
Spoor, ‘Taxatie van pachtwaarden’, in: Van den Noort &amp;&#13;
Visser-Reyneveld (red.), Theorie en praktijk van taxaties&#13;
in het landelijk gebied, Wageningen: Stichting Post-Hoger&#13;
Landbouwonderwijs 1995, p. 66-67.&#13;
65. Het geval van art. 17 en 18 Ppb 2007 is in zoverre anders&#13;
dan dat van art. 19 Ppb 2007 (waarover de voorlaatste&#13;
noot), dat art. 17 en 18 BW overeenstemming tussen partijen&#13;
over een nieuwe investering veronderstellen, terwijl&#13;
de gelijk blijvende prijs enkel geldt voor de door partijen&#13;
overeengekomen duur. Wordt na de overeengekomen duur&#13;
de pachtovereenkomst voortgezet, dan geldt vanaf dat&#13;
moment voor de hoogst toelaatbare pachtprijs art. 16 en 19&#13;
Ppb 2007. Vergelijk Centrale Grondkamer 7 oktober 2009,&#13;
GP 11.603 (ASR/Menkveld).&#13;
66. Centrale Grondkamer 30 mei 1988, GP 10.532 (De Kruif/&#13;
Amev) onder 7.&#13;
67. Bijvoorbeeld Centrale Grondkamer 22 november 2011, GP&#13;
11.655, Agr.r. 2012/5698 (Van Rijn/Voolstra).&#13;
68. Omdat sinds 31 oktober 1995 voor de hoogst toelaatbare&#13;
pachtprijs van land het maatwerk van de voordien&#13;
geldende normen verlaten is, speelt het wegdenken van&#13;
pachtersinvesteringen wat betreft land alleen bij de toepassing&#13;
van art. 3 Ppb 2007 (2% van de vrije verkeerswaarde&#13;
als plafond). Bij de herziening van pachtovereenkomsten&#13;
van vóór 31 oktober 1995 gaan we echter volgens art. 21&#13;
aanhef en onder a Ppb 2007 terug naar de normen van&#13;
1992 en wordt bijvoorbeeld door de pachter aangebrachte&#13;
drainage ook weggedacht bij de toepassing van art. 2&#13;
Pachtnormenbesluit 1977. Bij de vaststelling van de hoogst&#13;
toelaatbare pachtprijs van gebouwen en ook van boomopstanden&#13;
is maatwerk nog steeds het devies, en geldt dus in&#13;
volle omvang dat bij de vaststelling van de pachtwaarde&#13;
pachtersinvesteringen buiten beschouwing blijven. Wat&#13;
betreft boomopstanden staat dat ook met zoveel woorden&#13;
in art. 13 lid 2 Ppb 2007.&#13;
69. Bijv. Centrale Grondkamer 10 juni 2013, GP 11.705, Agr.r.&#13;
2013, 5746, m.nt. G.M.F. Snijders (Ruessink/Geldersch&#13;
Landschap). Vergelijk rov. 8 met grief II.</legacyfootnotes><footnotes><footnote/></footnotes><auteurs>mr. W.L. Valk</auteurs><published>2014-04-01 00:00:00</published><modified>2014-04-01 00:00:00</modified><editiondate>2014-04-01</editiondate><htmlpath>https://denhollander.info/artikel/11066</htmlpath></article>
</articles></edition>
<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1980</searchword><id>6574</id><udhid>UDH:TvAR/6574</udhid><titel>OVERZICHT VAN DE RECHTSPRAAK IN PACHTZAKEN</titel><searchwords><searchword>TvAR 12/1980</searchword><searchword>UDH:TvAR/6574</searchword></searchwords><attachments><attachment><name>1980_nr 12_Artikel_Houwing.pdf</name><extention>pdf</extention><url>https://denhollander.info/download/6347/ci</url></attachment></attachments><inleiding>In gebruik verstrekken&#13;
Naar de definitie van art. 1, lid 1 sub d, Pachtwet 1958 is pacht het in ge-bruik verstrekken ter uitoefening van de landbouw tegen voldoening van een tegenprestatie. De rechtspraak met betrekking tot deze definitie is zo overvloedig dat ik met de bespreking ervan in het januari-nummer van de Pacht niet verder kwam dan het kenmerk "ter uitoefening van de land-bouw".&#13;
Dit keer komt het "in gebruik verstrekken" aan de beurt. Ook deze, ogen-schijnlijk niet onduidelijke, woorden hebben een stevig aandeel in die over-vloed van te bespreken rechtspraak geleverd. Wie houdt van het maken van subtiele, juridisch relevante onderscheidingen kan zich hier uitleven.&#13;
Pacht is een van de verscheidene overeenkomsten krachtens welke de opbrengst van het land aan een ander dan de eigenaar ten goede komt. Pacht onderscheidt zich onder deze door het kenmerk gebruik. De eigenaar, bijvoorbeeld, die de opbrengst van zijn land tegen betaling aan een derde afstaat, sluit geen pachtovereenkomst maar een verkoopovereenkomst. De opbrengst komt wel aan de derde toe; echter is het krachtens deze overeenkomst niet deze maar de eigenaar die het land ter verkrijging van de opbrengst "gebruikt". Dat geldt ook dan als de toekomstige opbrengst vooraf verkocht wordt tegen één totale vooraf bepaalde prijs. Dan worden wel het oogst- en het prijsrisico aan de derde overgedragen, maar het is de eigenaar die het land gebruikt, zij het niet ten eigen bate maar ten bate van de koper.&#13;
Een soortgelijk onderscheid als tussen verkoop van opbrengst en pacht kan zich ook tussen andere overeenkomsten voordoen. Een willekeurig voorbeeld om eens even los van de landbouw te komen. Bij de overeen-komst van inbewaargeving van effecten met een bank is het de bank die be-waarruimte gebruikt voor de bewaring van effecten van de bewaargever. Bij de overeenkomst van huur van een safe-loket is het de huurder die de gehuurde ruimte gebruikt om zijn effecten in te bewaren.&#13;
Weer terug naar de landbouw. Op gelijke wijze kan men ook duidelijk het verschil tussen de pachtovereenkomst en de inscharingsovereenkomst aangeven. Bij deze laatste overeenkomst - in wezen een vorm van verkoop van de opbrengst - verbindt de eigenaar zich zijn land te beweiden met het vee van de wederpartij. Hij is het aldus die het land gebruikt en wel door daarop het vee van de wederpartij te weiden. Bij de pachtovereenkomst daarentegen is het de wederpartij, de pachter, die het land gebruikt door er zijn eigen vee op te weiden. Op de inscharing kom ik hieronder nog terug; zie ook reeds mijn vorig overzicht op blz. 34 van deze jaargang.</inleiding><content>Gedeeld gebruik&#13;
Wezenlijk en onderscheidend kenmerk van de pachtovereenkomst is dus dat het gepachte aan de pachter in gebruik verstrekt wordt. Gelijk al gezegd ogenschijnlijk een eenvoudig en duidelijk criterium. Het is slechts schijn. Dat realiseren we ons al aanstonds als we nog eens de pacht van land en de verkoop van de opbrengst van land naast elkaar stellen en de levering van die opbrengst er bij betrekken. Geen moeilijkheden doen zich nog voor als deze laatste overeenkomst inhoudt dat de verkoper de opbrengst zal oogsten, de vruchten zal inzamelen, het gras zal maaien enz. en de aldus ge-oogste opbrengst aan de koper zal leveren. Maar overeengekomen kan ook zijn - en dat ontneemt aan de overeenkomst niet het karakter van koop-overeenkomst - dat de koper zelf de gekochte opbrengst tot zich zal ne-men, zelf deze zal oogsten. De bevoegdheid om te oogsten houdt een zekere gebruiksbevoegdheid in. Deze koper mag een deel der ter verkrijging van de opbrengst van het land vereiste gebruikshandelingen verrichten. Men denke hierbij bijvoorbeeld aan de - toch alleszins denkbare - overeenkomst inhoudende dat de verkoper van de opbrengst van grasland alle ter verkrijging van deze opbrengst nodige handelingen zal verrichten, behou-dens dat de koper zelf deze opbrengst door beweiding met zijn vee tot zich zal nemen. Brengt het hierdoor aan de koper toegestane gebruik nu mede, dat de koopovereenkomst, althans mede, een pachtovereenkomst is? En -want dat dreigt de verkoper - dat dus daarop ook de Pachtwet toepasse-lijk is?&#13;
We boren hier een bron van juridische twijfels aan, welke een veel ruimer gebied daarvan voorziet dan dat van deze twee overeenkomsten , verkoop van opbrengst en pacht. Uitoefening van de landbouw omvat tal van han-delingen die een gebruiken van het land - om ons eenvoudigheidshalve daartoe te bepalen - inhouden. De eigenaar van land kan zelf deze ver-richten om de opbrengst ervan voor zich zelf te verkrijgen. Hij kan met een derde overeenkomen dat hij, eigenaar, al deze handelingen zal verrichten maar dat de opbrengst voor deze derde zal zijn: koop van de opbrengst dan wel inscharing. Hij kan ook met een derde overeenkomen dat deze derde alle ter verkrijging van de opbrengst vereiste handelingen zal mogen ver-richten en dat de opbrengst voor deze derde zal zijn: pacht. Maar niets ver-zet zich tegen een overeenkomst, waarbij de eigenaar de opbrengst aan een derde afstaat en tevens een of meer van de ter verkrijging daarvan nodige gebruikshandelingen op zich neemt. Gezien de verscheidenheid van deze han-delingen doen zich hier tal van mogelijkheden van verdeling der te verrich-ten handelingen tussen eigenaar en derde voor. Bij de bepaling van de aan de eigenaar te betalen tegenprestatie zal natuurlijk met de door hem te ver-richten handelingen rekening worden gehouden. Reden voor de verdeling zal in het algemeen wel zijn dat bepaalde handelingen beter, gemakkelijker, goedkoper door de ene partij dan door de andere verricht kunnen worden.&#13;
Reeds het aantal te dezen te bespreken uitspraken doet zien, dat het hier niet om theoretische mogelijkheden gaat, dat integendeel verdelingen als hier bedoeld in de practijk veelvuldig voorkomen.&#13;
Maar dan is de door de wetgever gekozen term in gebruik verstrekken toch niet zo erg duidelijk. Wat geldt in die verscheidenheid van gevallen waarin beide partijen ingevolge de overeenkomst "gebruikshandelingen" verrichten? Is van een in gebruik verstrekken in de zin van art. 1, lid 1 sub d, slechts sprake als aan de wederpartij het volledige en uitsluitend ge-bruiksrecht gegeven wordt zodat de overeenkomst reeds dan geen pacht is als de eigenaar enige gebruikshandeling, hoe onbelangrijk ook, op zich neemt dan wel zich voorbehoudt? Of maakt juist elke bevoegdheid van de wederpartij tot enig gebruik, hoe onbelangrijk ook, de overeenkomst tot pacht? Of wel - weg dan de eenvoud van het criterium - hangt het rechts-karakter van de overeenkomst af van de verhouding tussen het aandeel van de eigenaar in het gebruik en het aandeel van de rechthebbende op de op-brengst daarin; en zo ja, welke verhouding is dan bepalend?&#13;
Men bedenke dat het van het antwoord op deze vragen afhangt of een ge-geven overeenkomst pacht is, dus of daarop de eenzijdig-beschermende be-palingen van de Pachtwet toepasselijk zijn. Voor verdeling van de ge-bruikshandelingen tussen eigenaar en rechthebbende op de opbrengst kun-nen gelijk gezegd allerlei redenen zijn; niet te verwaarlozen is hier bepaal-delijk het motief van de eigenaar dat hij door zich zekere gebruikshandelingen voor te behouden toepasselijkheid van deze wet voorkomt.&#13;
De rechtspraak op dit punt laat in één opzicht geen twijfel bestaan. In verscheidene uitspraken hebben Hof Arnhem en Centrale Grondkamer uit-gesproken dat de omstandigheid dat de eigenaar ingevolge de overeen-komst enigermate aan verkrijging van de opbrengst medewerkt dan wel zich enig gebruik voorbehoudt niet uitsluit dat deze overeenkomst pacht is; in zoverre is onder gebruik van de definitie niet te verstaan volledig gebruik. Maar overigens vind ik in die rechtspraak geen scherp algemeen criterium geformuleerd. Dit heeft wel hierin zijn oorzaak dat in alle gepubliceerde uitspraken te dezen de stelling van de eigenaar van de grond dat de in geding zijnde overeenkomst geen pachtovereenkomst is wordt verworpen. Ik wees al vele malen op de geringe waardering van menig landeigenaar voor onze pachtwetgeving. De rechter volstaat telkens zonder nadere quan-tificiering met de overweging dat het in het concrete geval door de eigenaar gepretendeerde aandeel in het gebruik niet wegneemt dat de wederpartij in gebruik kreeg in de zin van art. 1 P.W.&#13;
Een zeer ruime betekenis werd aan het in gebruik verstrekken toegekend in twee gevallen gelijk aan dat het welk ik hierboven als uitgangspunt nam, waarin het er om ging of van verkoop van gras dan wel van pacht sprake was. In zijn arrest van 25 jan. 1965, P. 1966 2644, beslist het Hof, betref-fende een overeenkomst, krachtens welke de eigenaar alle werkzaamheden aan het land op zich nam en de wederpartij enkel gedurende het gehele sei-zoen het land mocht beweiden met zijn vee, dat deze wederpartij dus het land in gebruik kreeg zodat de overeenkomst een pachtovereenkomst was. Het Hof stelde hier nog vast dat deze conclusie nog te meer klemde omdat blijkens art. 69 P. W. reeds de overeenkomst betreffende de naweide als pacht wordt aangemerkt. Tot een gelijke conclusie kwam, zonder verwij-zing naar art. 69, Hof Arnhem 28 april 1969, P. 1970 2964.&#13;
Volledigheidshalve: ook in de volgende arresten werd beslist dat niet van aankoop van de opbrengst maar van pacht sprake was. Hier had het Hof echter telkens vastgesteld dat de zogenaamde koper het volledige gebruik had gehad. Hof Arnhem 25 mei 1964, P. 1964 2529: geen verkoop van fruit op stam, maar pacht. Hof Arnhem 14 dec. 1964, P. 1965 2569, en 14 nov. 1966, P. 1967 2681 (blz. 53): geen verkoop van (na)gras maar pacht. Hof Arnhem 14 juli 1975, P. 1976 3309: geen verkoop van topgras maar pacht.&#13;
In de hier volgende uitspraken ging het om gevallen waarin aan de we-derpartij van de eigenaar een omvangrijker gebruik toekwam dan het enkele oogsten. Zij alle beslisten dan ook dat de in geding zijnde overeenkomst een pachtovereenkomst was. Ik stip enkel de mijns inziens belangrijkste punten aan. C. G. 7 maart 1960, P. 1960 2126: de eigenaar stelt het land zaaiklaar en bemest ter beschikking, de wederpartij heeft het verder gebruik; pacht. Hof Arnhem 23 febr. 1964, P. 1964 2475, idem. Hof Arnhem 9 okt. 1961, P. 1962 2296: de wederpartij heeft zodanige vrijheid om op het land vee te weiden dat de overeenkomst een pachtovereenkomst is, waaraan niet afdoet dat de eigenaar in belangrijke mate voor het onderhoud van het weiland zorgt. Hof Arnhem 22 dec. 1969, P. 1970 2956: dat de eigenaar kunstmeststoffen levert en deze uitstrooit en voor het onderhoud van de afrasteringen zorgt neemt niet weg dat de overeenkomst pacht is. Hof Arnhem 13 mei 1974, P. 1975 3237: de wedepartij beweidt en houdt zelf toezicht op zijn vee; pacht al onderhoudt de eigenaar het land. Hof Arnhem 14 maart 1977, P. 1978 3368 en 3382: pacht want wederpartij exploiteert het land, waaraan niet afdoet dat de eigenaar de drainage heeft betaald, want drainage is in de regel het werk van de verpachter.&#13;
Pacht. Inscharing.Teeltovereenkomst&#13;
De meest gedane, maar minst geslaagde (in tweeërlei betekenis) pogingen om aan de greep van de Pachtwet te ontkomen zijn die waarin het een en andermaal reeds ter sprake gekomen instituut van de inscharing te hulp wordt geroepen. Bij de inscharingsovereenkomst verbindt de eigenaar van weiland zich, dit te beweiden met het vee van de wederpartij. Beweiden om-vat hierbij - behalve het onderhoud van het weiland - niet enkel het toelaten van dat vee op het weiland, maar ook de volledige verzorging en bewaking ervan. Het is bij inscharing uitsluitend de eigenaar van het weiland die dit gebruikt en niet de eigenaar van het vee al geschiedt dat gebruik dan ook te diens behoeve. Dat vormt het onderscheid met pacht. Bij inscharing wordt veelal, maar dit is niet wezenlijk, anders dan bij pacht de tegenprestatie, de schaarprijs, niet gesteld op één totaalbedrag of berekend naar de oppervlakte weiland, maar bepaald op zeker bedrag per ter beweiding aan-genomen stuk vee. Zodat wel, zie de hier volgende jurisprudentie, het feit dat de tegenprestatie naar de oppervlakte weiland is berekend een aanwij-zing vormt dat partijen pacht en niet inscharing bedoeld hebben.&#13;
Bij de aanvang van mijn bespreking van de rechtspraak over de wettelijke definitie van de pachtovereenkomst heb ik jurisprudentie van de Centrale Grondkamer en Hof behandeld naar welke het voor de vraag of een gegeven overeenkomst al dan niet pacht is niet ter zake doet, welke benaming partijen aan hun overeenkomst hebben gegeven en evenmin of zij gemeend of bedoeld hebben dat hun overeenkomst geen pacht was, maar uitsluitend de inhoud van het overeengekomene beslissend is. Daarbij heb ik in het bij-zonder ook enige uitspraken vermeld, waarin pacht werd aangenomen hoe-wel partijen hun overeenkomst als inscharing hadden aangeduid. Zie deze jaargang blz. 34. Men vindt deze uitspraken in de onderstaande lijst terug.&#13;
Zie hier dan de rijke collectie uitspraken - ik bespreek hier enkel nog maar de jurisprudentie op de Pachtwet 1958 - waarin de stelling van de eigenaar van het weiland, dat de in geding zijnde overeenkomst geen pacht maar inscharing zou zijn, verworpen wordt. Uitspraken waarin zij, bij be-wisting door de wederpartij aanvaard werd kwam ik niet tegen. Deze ju-risprudentie is in haar overdadigheid niet zo belangrijk meer, maar zij de-monstreert zo goed de tegenzin van menig eigenaar tegen de Pachtwet. Ik mag op gezag van deze uitspraken zelf partijen wel als - zij het onwillige - verpachter en pachter aanduiden.&#13;
Hof Arnhem 14 maart 1960, P. 1960 2117: niet de verpachter maar de pachter verzorgt het land. Hof Arnhem 9 okt. 1961, P. 1962 2273: als tegenprestatie is overeengekomen een vast bedrag onafhankelijk van het aantal stuks vee; verpachter verzorgt het land niet; de vermelding "voor in-scharing" op de quitantie zegt niets. Hof Arnhem 9 okt. 1961, P. 1962 2274: als tegenprestatie is een vast bedrag overeengekomen; de pachter on-derhoudt het land exclusief het schonen van de sloten, en heeft een hek gezet; dat de grondkamer toestemming voor inscharing heeft gegeven zegt niets. Hof Arnhem 8 okt. 1962, P. 1963 2364: de pachter houdt toezicht op het vee en omheint het land. Hof Arnhem 14 okt. 1963, P. 1963 2428: de eigenaar heeft het volledig gebruik afgestaan tegen een vast bedrag al was dat bedrag gelijk aan dat het welk hij meende bij inscharing van 10 pinken te kunnen krijgen. C. G. 31 aug. 1964, P. 1965 2548: alle onderhoud en alle toezicht op het vee geschiedt door de pachter al mag deze voor het onderhoud zeker bedrag op de tegenprestatie korten. Hof Arnhem 27 nov. 1967, P. 1968 2767: niet de door partijen gegeven benaming maar de inhoud van de overeenkomst is beslissend; als tegenprestatie is bedongen een vast bedrag onafhankelijk van het aantal stuks; verpachter doet niets aan bemesting, onderhoud, omheining en toezicht op het vee. Hof Arnhem 13 mei 1974, P. 1975 3237: eigenaar onderhoudt het land, toch pacht want vergoeding berekend naar oppervlakte, niet naar aantal, en pachter houdt zelf toezicht op het vee. Hof 24 febr. 1975, P. 1975 3264: dat jaren lang elk jaar toestemming voor inscharing is gevraagd en — ten onrechte — is verleend neemt niet weg dat de overeenkomst pacht is nu de pachter zorgt voor bemesting en onderhoud en voor toezicht op het vee. C. G. 25 okt. 1976, P. 1977 3325: pachter heeft alle onderhoud en verzorgt de afrastering en bemest; pacht al heeft de verpachter voor het onderhoud zeker bedrag laten vallen.&#13;
Een soortgelijk onderscheid als tussen pacht en inscharing bestaat tussen de pachtovereenkomst en de z.g. teeltovereenkomst. Bij deze laatste over-eenkomst neemt de eigenaar van de grond op zich, daarop voor de wederpartij door deze ter beschikking gestelde gewassen te telen of dieren te fokken; zij is geen pachtovereenkomst want hier is het de eigenaar die de grond gebruikt. Zie Hof Arnhem 14 okt. 1968, P. 1969 2838: de ene partij fokt kuikens van een ander voor deze op tegen zeker bedrag per kuiken, geen pacht al zorgt die ander voor verwarming, voer en strooisel, want de ander krijgt de kippenhokken niet in gebruik. En daartegenover Hof Arnhem 23 maart 1964, P 1964 2475: geen teeltovereenkomst maar pacht; de eigenaar stelt wel het land zaaiklaar ter beschikking tegen zeker bedrag per jaar, maar de pachter moet zelf daarop gewassen brengen en voor eigen risico telen. Verdeling van de opbrengst van het gebruik&#13;
Bij de pachtovereenkomst verbindt de verpachter zich, aan de pachter hoeve of land in gebruik te verstrekken ter uitoefening van de landbouw, dat wil zeggen om daarvan door landbouw opbrengst te verkrijgen. Het in gebruik verstrekken houdt in het verstrekken van de bevoegdheid tot het verrichten (of doen verrichten) van alle handelingen welke naar het oordeel van de pachter vereist zijn om door landbouw deze opbrengst te verwerven. Men kan aldus verpachten ook omschrijven als het tegen een tegenprestatie afstaan van de mogelijkheid tot het verkrijgen van opbrengst van het voor-werp van de overeenkomst.&#13;
Maar nu komen we ook hierbij weer, zoals ten aanzien van het gebrui-ken, ten aanzien van de opbrengst daarvan aan de onvermijdelijke feitelij-ke varianten. Pacht is het in gebruik verstrekken tegen voldoening van een tegenprestatie. Ik behandel de tegenprestatie later, maar stel, daarop voor-uitlopend, hier vast, dat — zij het met goedkeuring van de grondkamer, art. 13 - als tegenprestatie ook iets anders dan de betaling van een be-paald geldsbedrag bedongen kan worden. Zo kan als tegenprestatie een be-paald gedeelte van de opbrengst zijn overeengekomen. Dat ontneemt naar vaste jurisprudentie en gelijk ook uit art. 13 duidelijk volgt, aan een over-eenkomst niet het rechtskarakter van een pachtovereenkomst. Het is ook ingevolge deze overeenkomst nog altijd de pachter aan wie de bevoegdheid tot het gebruik van het voorwerp van de overeenkomst toekomt en door wiens gebruiken van dit voorwerp dit opbrengst oplevert.&#13;
Deze overeenkomst, veelal deelpacht genoemd, komt echter slechts zel-den voor, de ingevolge art. 13 daartoe vereiste goedkeuring van de grond-kamer wordt vrijwel steeds geweigerd en dan komt de door de grondkamer te bepalen tegenprestatie te gelden. Zie onder de Pachtwet 1958 de weige-ring van goedkeuring in C. G. 23 juni 1964 P. 1964 2531, op de vrijwel al-gemeen geldende grond dat een aldus vastgestelde tegenprestatie een ernsti-ge afwijking van de wettelijke pachtprijsnormen ten gevolge kan hebben.&#13;
Deelpacht is dus pacht. Maar dit verdelen van de opbrengst maakt art. 1655 B.W. indachtig.&#13;
Nogeens: pacht en maatschap&#13;
Art. 1655 B. W.: maatschap is een overeenkomst, waarbij twee of meer-dere personen zich verbinden om iets in gemeenschap te brengen, met het oogmerk om het daaruit ontstane voordeel met elkander te delen. In ge-meenschap gebracht, naar de terminologie der volgende artikelen: inge-bracht, kunnen onder meer worden het gebruik van een zaak en nijverheid. Indien nu twee personen overeenkomen, dat de een hoeve of los land van de ander zal gebruiken ter verkrijging van opbrengst en dat de ander een gedeelte van die opbrengst zal ontvangen, houdt dat dan niet in dat die an-der het gebruik van die zaak zal inbrengen en die een zijn nijverheid met het oogmerk om het daaruit ontstane voordeel met elkander te delen? En is dus hun overeenkomst niet een maatschapsovereenkomst? Maar is dan niet ie-dere pachtovereenkomst waarbij als tegenprestatie een aandeel in de op-brengst van het gepachte is overeengekomen een maatschap? En zo ja, wat is het gevolg daarvan met betrekking tot de toepasbaarheid van beide wet-telijke regelingen? Precaire vragen, speciaal ook weer in aanmerking geno-men de eenzijdig beschermende strekking van het dwingend recht der Pachtwet.&#13;
Met het woord "nogeens" in het tussenopschrift belijd ik een duidelijke egocentriciteit. De verhouding pacht en maatschap heb ik al enige malen behandeld. Maar „maatschappelijke" belangstelling, misstaat tegenwoor-dig allerminst.&#13;
Daarbij bestreed ik telkens op één punt de rechtspraak van Hof en Cen-trale Grondkamer, namelijk hun opvatting dat een pachtovereenkomst te-vens een maatschapsovereenkomst kan zijn. Ik kan de verleiding niet weerstaan dit hier, bij de bespreking van de rechtspraak betreffende de Pachtwet 1958, nogmaals te doen, en wel met critische ontleding van de on-der de gelding van deze wet gewezen arresten.&#13;
Vooraf ga als goede inleiding een, critiekloze, bespreking van enige uit-spraken waarin een keuze tussen deze twee overeenkomsten werd gemaakt. Vooreerst een drietal arresten van het Hof, waarin de stelling van een der partijen bij een overeenkomst — uiteraard weer de partij/eigenaar van het contractuele object - dat deze overeenkomst geen pachtovereenkomst maar een maatschapsovereenkomst zou zijn werd verworpen. Het arrest van23nov. 1959, P. 1960 2090, N. J. 1960 385, betrof een vordering van A tegen B tot schriftelijke vastlegging van een tussen hem als pachter en B als verpachter bestaande pachtovereenkomst. B bestreed de vordering, stellen-de, onder overlegging van een notariële akte van maatschap, dat hun over-eenkomst geen pacht maar maatschap was. Waartegen A weer aanvoerde dat die akte een schijnakte was en hun overeenkomst in werkelijkheid wel degelijk pacht was. Papier, ook notarieel papier, bleek geduldig te zijn ge-weest (op het papier, niet op de notaris doel ik hier!). Het Hof besliste dat het door de notaris doen opmaken van een akte van maatschap inderdaad een schijnhandeling geweest was. Het leidde dit onder meer daaruit af dat, anders dan volgens deze akte zou zijn overeengekomen, A alle werkzaam-heden in het bedrijf had verricht, nimmer toestemming voor bepaalde transacties van B had verkregen, geen afzonderlijke boekhouding had ge-houden en geen balans noch een winst- en verliesrekening had opgemaakt. En op grond van dit een en ander nam het Hof aan "dat partijen niet wer-kelijk in maatschapsverband hebben willen samenwerken doch dat geinti-meerde (B) in werkelijkheid appellant (A) heeft verschaft en ook werkelijk heeft willen verschaffen het gebruik van een hoeve ter uitoefening van de landbouw tegen een tegenprestatie". Ik cursiveer met het oog op later.&#13;
Het arrest van 14 dec. 1959, P. 1960 2091 N. J. 1960 385, is naar datum èn beslissing welhaast een tweeling van het vorige. Schriftelijke vastlegging werd gevraagd van een pachtovereenkomst betreffende een fruittuin. Ook hier kwam de wederpartij met het verweer dat de overeenkomst geen pacht maar maatschap was. De pachtrechter in eerste instantie had het verweer verworpen, overwegende dat eiser alle werkzaamheden had verricht en dat niet was gebleken dat partijen naast en met elkaar als vennoten de fruittuin hadden geëxploiteerd, zijnde bepaaldelijk niet gebleken van regelmatig overleg over de wijze van werken en evenmin dat partijen elkander als ven-noten beschouwden. Appellant voerde hiertegen, voor zover te dezen van belang, aan dat hij het was die besliste of zeggenschap had omtrent wat er nieuw werd ingeplant en zeggenschap had over het tijdstip van veilen van het fruit. Het Hof verwierp zijn grief: nieuwe aanplant wordt eigendom van de verpachter en is een investering die ook in geval van verpachting niet buiten de verpachter om pleegt te geschieden; en aanwijzingen over het tijdstip van veilen waren van geen belang voor de exploitatie, nu de pachter op eigen initiatief het fruit plukte; van een (mede)zeggenschap die zou ma-ken dat de overeenkomst geen pacht maar maatschap zou zijn was dus geen sprake.&#13;
Al heel eenvoudig was de beslissing in 's Hofs arrest van 23 maart 1964, P. 1964 2473, alweer ter zake van een schriftelijke vastlegging. Ook hier werd ter betwisting van de vordering overgelegd een schriftelijke akte, hier dragende als, ostenstatief, opschrift "contract van maatschapsver-houding". Het Hof stelde vast, dat onbetwist was dat de feitelijke exploita-tie van het land, eigendom van de ene partij, door de andere partij was ge-schied, en dat die ene partij zich met de exploitatie niet had ingelaten an-ders dan voor het ontvangen van de helft van de opbrengst der produkten en het invullen van formulieren, en dat het afdragen van de helft in wezen niet anders was dan het voldoen van een tegenprestatie voor het ge-bruik. De overgelegde akte had wel enig effect: er was reeds een schriftelij-ke overeenkomst, zij het dan met onjuiste titel, de vordering tot schrifte-lijke vastlegging was mitsdien niet-ontvankelijk. Dat deerde de vorderende pachter hier niet! Geen maatschap maar pacht, zo kan men uit deze arresten concluderen, omdat tussen gebruiker en eigenaar generlei medezeggenschap of overleg betreffende het gebruik is overeengekomen.&#13;
Tot zover de rubriek geen maatschap maar pacht. Pacht wordt daarente-gen ontkend, echter zonder dat positief met zoveel woorden maatschap aangenomen wordt, in het arrest Hof Arnhem 24 juni 1968, P. 1968 2797, alweer betreffende een vordering tot schriftelijke vastlegging. In eerste in-stantie was deze afgewezen omdat niet bewezen was dat de overeenkomst van partijen pacht was. Het Hof verwierp de hiertegen gerichte grief, over-wegende dat het feit, dat appellant het merendeel van de werkzaamheden tijdens de hooiperiode verrichtte, het hooi liet persen en het verkocht, op zich zelf geen aanwijzing vormde voor het bestaan van een pachtovereen-komst en dat de omstandigheid dat de eigenaar zelf regelmatig meewerkte er integendeel op wees dat tussen partijen een zekere vorm van gezamen-lijke exploitatie bestond; in ieder geval was niet gebleken dat het volledig gebruik van het land was afgestaan; dus gèèn pachtverhouding, wat dan ook de verhouding wèl mocht zijn. Van eenzelfde strekking in gelijke processuele casuspositie Hof Arnhem 14 jan. 1963, P. 1963 2384. Appel-lant pleegde omtrent alle beslissingen betreffende de exploitatie overleg met de eigenares; deze besliste een keer zelfstandig over de teelt wat er op wees dat zij niet het gebruik van het land aan appellant had gegeven; dat appellant alle werkzaamheden op het land verrichte en allerlei transacties met derden sloot was daarmede niet in strijd, het was mogelijk dat hij dit, al was hij niet in dienstbetrekking bij de eigenares, krachtens enige andere overeenkomst met haar deed; in ieder geval was niet bewezen dat hij dit deed krachtens een eigen aan een pachtovereenkomst ontleend recht. Het Hof laat in het midden krachtens welke andere overeenkomst een en ander dan geschiedde. Men kan hier geredelijk aan een maatschapsovereenkomst denken.&#13;
Ter waarschuwing: het arrest Hof Arnhem 24 april 1961, P. 1961 2208, is, anders dan de kop boven het arrest aangeeft, voor het onderscheid tus-sen pacht en maatschap niét van belang. Het ging er daarin om, of door een overeenkomst tussen A en B, die naar niet betwist werd een maatschapso-vereenkomst was, er een pachtverhouding bestond tot de echtgenote van B, omdat zij als eigenares van het door B in de maatschap ingebrachte land de inbreng daarvan in de maatschap had goedgevonden. Die vraag werd door het Hof uiteraard ontkennend beantwoord.&#13;
Maar nu dan pacht en maatschap. Mijn bespreking wordt hier bestrij-ding; om deze goed tot haar recht te doen komen geef ik hier uitvoerig weer het arrest dat onder de Pachtwet 1958 als standaardarrest te dezen kan worden beschouwd en zich ook blijkens de uitvoerige motivering min of meer als zodanig aandient. Hof Arnhem 11 mei 1964, P. 1964 2515. Bij notariële "maatschapsakte" sloten partijen een overeenkomst van maatschap, welke naar 's Hofs vasstelling, voor zover hier van belang, inhield, dat de een in-bracht het genot van een boerderij met land en zoveel arbeid en vlijt als hij zelf zou bepalen, en de ander zijn gehele arbeid en vlijt en het genot van de levende en dode have, dat de leiding berustte bij de andere partij, en voorts dat winst en verlies op bepaalde wijze tussen partijen werden gedeeld. Schriftelijke vastlegging van deze overeenkomst werd gevorderd omdat zij een pachtovereenkomst zou zijn. Het Hof stelt vooreerst vast dat de over-eenkomst naar vorm en inhoud een maatschap is omdat zij strekt tot sa-menwerking van partijen om een vermogensrechtelijk voordeel te behalen, waartoe zij zich hebben verplicht iets in gemeenschap te brengen en omdat partijen op voet van gelijkheid tegenover elkander staan, waaraan niet af-doet dat ieders inbreng en aandeel in winst en verlies verschillen. En voorts dat irrelevant is of de ene partij al dan niet arbeid en vlijt heeft ingebracht, omdat ook zonder diens blijkens art. 1656 de voor de maatschap vereiste samenwerking aanwezig is. Tot zover geen commentaar.&#13;
Echter, vervolgens het Hof, "de strekkingsclausule" in art. 1, lid 1 sub d, P. W. dat pachtovereenkomst is de overeenkomst met de daar omschre-ven inhoud "in welke vorm en onder welke benaming ook aangegaan" ver-plicht de rechter na te gaan „daargelaten of de wetgever zich bij het formu-leren dier clausule daarvan bewust is geweest" of de onderhavige overeen-komst alle elementen van een pachtovereenkomst bevat. Deze overweging is voor mij een volkomen raadsel. Als in rechte van belang is of een gegeven overeenkomst een bepaalde wettelijk geregelde overeenkomst is, is de rech-ter verplicht daaromtrent een beslissing te geven. Hij zal daartoe de inhoud van het overeengekomene moeten vaststellen. De rechter kan niet altijd volstaan met vaststelling dat de inhoud inderdaad die van deze bepaalde overeenkomst is. Hij zal, bekend met het bestaan van gemengde overeen-komsten, eventueel ook moeten beslissen of die inhoud niet tevens die van een ander benoemd contract is, en zal, dit zo zijnde, zich moeten zetten aan de beantwoording van de moeilijke vraag welke wetsbepalingen op deze onder twee wettelijke regelingen vallende overeenkomst toepasselijk zijn. Voor het vaststellen van de inhoud van de betrokken overeenkomst komt aan de door partijen gebruikte vorm of benaming niet meer dan interpreta-tieve betekenis toe. Maar deze "verplichting" van de rechter geldt met be-trekking tot alle overeenkomsten en niet enkel met betrekking tot overeen-komsten die door de ene partij maatschap en door de andere pacht worden genoemd. En dat voor de inhoud van de overeenkomst de inhoud van de overeengekomen rechten en verplichtingen bepalend is en niet vorm of be-naming, geldt voor alle overeenkomsten. De „strekkingsclausule" van art. 1, lid 1 sub d is dan ook een overbodige bepaling. En waarom zij voor de rechter enigerlei bijzondere „verplichting" mee zou brengen ontgaat mij. En dan nog wel met toepassing van de door het Hof achteloos gestelde re-gel van wetsinterpretatie „daargelaten of de wetgever zich dat bewust ge-weest is"!&#13;
Maar hoe dan ook, daargelaten of het art. 1, lid 1 sub d, is dat het Hof daartoe verplicht, onderzoekt het Hof vervolgens terecht, nu daarover ge-schil bestaat, of de onderhavige overeenkomst alle elementen van een pachtovereenkomst bevat, zijnde het tegen voldoening van een tegenpresta-tie in gebruik verstrekken ter uitoefening van de landbouw, waartoe dan moet worden vastgesteld wat partijen bedoeld hebben los van de door hen gegeven juridische qualificaties. En dan hebben zij volgens het Hof naar de duidelijke strekking van de onderhavige maatschapsovereenkomst bedoeld dat een van hen „de leiding van het bedrijf zal hebben, dat hij zal bepalen welke werkzaamheden verricht zullen worden, wanneer geoogst zal wor-den, hoe de oogst te gelde zal worden gemaakt en dat hij alle daartoe nodi-ge handelingen zelfstandig zal verrichten". Waar dan uit volgt dat aan deze vennoot „het gebruik van de hoeve is afgestaan ter uitoefening van de landbouw". Partijen noemen dit wel inbreng, maar deze qualificatie ver-andert niets aan wat partijen in wezen beogen: ter beschikking stellen van de hoeve aan deze vennoot, „opdat deze alle werkzaamheden, die des pachters zijn, zal verrichten en zich geheel als pachter zal gedragen ten bate van de gemeenschap". Deze „gemeenschap" bestaat uit de beide venno-ten, van wie de ene de hoeve ter beschikking stelt van de andere teneinde de uit de exploitatie door die ander te behalen winst samen te delen. Deze ge-meenschap is geen andere dan die van verpachter en pachter. En wat dan tenslotte het element tegenprestatie betreft, zij bestaat „onverschillig of men die winstdeling of pachtprijs noemt" uit een die ene vennoot toeko-mend aandeel in de door de andere vennoot met de hem ter beschikking gestelde boerderij te maken winst.&#13;
Dit betoog vormt mijns inziens een doorlopende misvatting van het wet-telijke begrip maatschap. Maatschap is, art. 1655 B.W., een overeenkomst waarbij twee of meer personen zich verbinden om iets in gemeenschap te brengen (ik cursiveer, niet de wetgever) met het oogmerk om het daaruit ontstaande voordeel te delen". De inhoud van ieders verbintenis is: iets in gemeenschap brengen; inbrengen is in gemeenschap brengen. Ieder der vennoten moet of geld of geld of andere goederen of zijn nijverheid inbren-gen; art. 1656. Ingebracht kunnen onder meer worden bepaalde zaken of het gebruik van bepaalde zaken; art. 1660. De vennoot die het gebruik van een zaak inbrengt staat niet gebruik aan zijn mede-vennoot of zijn mede-vennoten af; hij brengt het gebruik in gemeenschap, geeft de zaak in ge-bruik aan de gemeenschap, om ten bate van de gemeenschap te worden ge-bruikt. En de vennoot die zijn nijverheid inbrengt, brengt deze in gemeen-schap, wendt deze niet aan te eigen bate maar ten bate van de gemeen-schap, om voor de gemeenschap opbrengst te verwerven.&#13;
Hiermede al is het onderscheid tussen maatschap en pacht aangegeven, onderscheid hetwelk maakt dat een overeenkomst niet zowel de ene als de andere overeenkomst kan zijn. De vennoot die het gebruik van een hoeve inbrengt, verstrekt de hoeve niet in gebruik aan de mede-vennoot, staat niet hem de bevoegdheid af om de hoeve te eigen behoeve te gebruiken, maar brengt deze bevoegdheid in gemeenschap, stelt de hoeve ter beschikking om ten behoeve van de gemeenschap, ter verkrijging van opbrengst voor de ge-meenschap, te worden gebruikt. En de vennoot die als nijverheid inbrengt de gebruiksverrichtingen, welke vereist zijn ter verkrijging van opbrengst van de zaak waarvan het gebruik is ingebracht, krijgt die zaak niet ter be-schikking om haar ten eigen behoeve te gebruiken maar om er zijn verplich-ting mee uit te voeren om zijn nijverheid in gemeenschap te brengen. En het meest sprekend verschil tussen het gebruik van het gepachte dat aan de pachter verstrekt wordt enerzijds, en het gebruik dat de vennoot die zijn nijverheid inbrengt maakt van de zaak waarvan het gebruik door zijn medevennoot is ingebracht anderzijds, is: dat de pachter tot het gebruik be-voegd is, maar dat die vennoot tot dit gebruik verplicht is ter verkrijging van opbrengst van die zaak voor de gemeenschap. Hoe men dit als een in gebruik verstrekken in de zin van art. 1, lid 1 sub d, Pachtwet kan beschou-wen vermag ik niet te begrijpen.&#13;
Nog enige critische opmerkingen bij enkele onderdelen van 's Hofs be-toog in het bijzonder. Partijen noemen het door de ene vennoot afstaan van het gebruik wel inbreng, zegt het Hof, maar deze qualificatie verandert niets aan hetgeen partijen in wezen beogen: het door de ene partij aan de andere partij ter beschikking stellen opdat deze alle werkzaamheden die des pachters zijn zal verrichten en zich geheel als pachter zal gedragen ten bate van de gemeenschap. Hier openbaart zich treffend de onjuistheid van 's Hofs betoog. De pachter „gedraagt zich" juist, anders dan de vennoot, niet ten bate van de gemeenschap (welke?) maar ten bate van zich zelf.&#13;
En dan nog de „tegenprestatie". Wezenlijk is voor de pachtovereen-komst de voldoening van een tegenprestatie. Bij de pachtovereenkomst nu die volgens het Hof tevens maatschap is bestaat, aldus het arrest, de tegen-prestatie, „onverschillig of men die winstdeling of pachtprijs noemt", uit een aan de verpachter/vennoot toekomend aandeel in de door de pachter/ vennoot met de hem ter beschikking gestelde boerderij te maken winst. Hier wordt eerst recht het wezen van de vennootschap miskend. Prestatie en tegenprestatie zijn bij de maatschap de inbreng door de ene vennoot enerzijds en de inbreng door de andere vennoot anderzijds. Bij een maat-schap als de hier aan de orde zijnde is de prestatie van de ene vennoot de in-breng van het gebruik van een hoeve. En is de daartegenoverstaande prestatie van de andere vennoot, de tegenprestatie, de inbreng van de nij-verheid. Ieder der vennoten heeft jegens de ander recht op de overeengeko-men verdeling van het uit prestatie en tegenprestatie ontstaande voordeel; art. 1655. Maar evenmin als men het aandeel in dat voordeel van de ven-noot die nijverheid inbrengt als tegenprestatie voor zijn prestatie, voor die inbreng van nijverheid, kan beschouwen, evenmin is het aandeel daarin van de vennoot die het gebruik inbrengt als tegenprestatie voor zijn presta-tie van de inbreng van dat gebruik te beschouwen.&#13;
Het arrest van de Centrale Grondkamer van 21 jan. 1963, P. 1963 2365, was reeds van volkomen gelijke strekking als dat van het arrest van het Hof. Ik heb in het bijzonder dit laatste behandeld omdat de motivering het uitvoerigst is.&#13;
's-Hofs beslissing is, veronderstel ik, ingegeven door, wel begrijpelijke, bezorgdheid voor misbruik van de maatschapsovereenkomst om aan de Pachtwet te ontkomen. Maar men bestrijde dit niet met een juridisch zo ondeugdelijk middel als het Hof gebruikte. Tussen pacht en maatschap bestaat nu eenmaal een wezenlijk onderscheid, dat maakt dat een overeen-komst niet zowel het een als het ander kan zijn. Pacht is een overeenkomst tussen twee ongelijkwaardige tegenpartijen met tegenstrijdige belangen, waarvan de ene partij wettelijke bescherming behoeft. Het wezen van de maatschap is juist samenwerking tot gemeenschappelijk voordeel; partijen zijn niet tegenpartijen, maar, zo treffend aangeduid: mede-vennoten.&#13;
Heel treffend zeide ook het Hof zelf het in zijn boven op blz. 535 bespro-ken arrest van 23 nov. 1959, P. 1960 2090, N.J. 1960 385: pacht en geen maatschap, waar vaststaat dat partijen niet werkelijk in maatschaps-verband hebben willen samenwerken, maar dat de ene partij aan de andere partij heeft willen verschaffen het gebruik van de hoeve ter uitoefening van de landbouw. Maar dan had ook het Hof hier moeten overwegen: maat-schap en geen pacht, want de ene partij heeft niet aan de andere partij het gebruik willen verschaffen, maar partijen hebben in maatschapsverband willen samenwerken. Partijen kunnen niet tegelijkertijd èn het ene èn het andere willen.&#13;
Het standpunt van Hof en Centrale Grondkamer wijkt af van dat van de Hoge Raad. Zie H.R. 27 dec. 1960, N.J. 1961 59. P. 1961 2181, waarover mijn Overzicht rechtspraak 1961, blz. 328. Het wordt verdedigd door van Andel in Asser-Kamphuizen, Bijzondere overeenkomsten blz. 275. Maar wordt overigens door de schrijvers afgewezen: de Haan, blz. 130, 156; Zijp-Wopereis, blz. 59; Damen en Eisses, Regelingen Pacht, blz. 56; Slagter in Vennootschappen, Verenigingen en Stichtingen C. blz. 8.</content><legacyfootnotes/><footnotes><footnote/></footnotes><auteurs>Houwing</auteurs><published>1980-12-01 00:00:00</published><modified>1980-12-01 00:00:00</modified><editiondate>1980-12-01</editiondate><htmlpath>https://denhollander.info/artikel/6574</htmlpath></article>
</articles></edition>
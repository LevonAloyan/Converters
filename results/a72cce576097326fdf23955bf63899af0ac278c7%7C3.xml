<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>6018</id><udhid>UDH:TvAR/6018</udhid><titel>Enkele opmerkingen over het ontwerp-Uitvoeringswet UPOV</titel><searchwords><searchword>TvAR 7/1995</searchword><searchword>UDH:TvAR/6018</searchword></searchwords><attachments><attachment><name>1995_nr 7_Artikel_Kooij.pdf</name><extention>pdf</extention><url>https://denhollander.info/download/5827/ci</url></attachment></attachments><inleiding>INLEIDING&#13;
Op 19 maart 1991 kwam te Genève een nieuwe, ingrijpend gewijzigde, tekst van het Internationaal&#13;
Verdrag tot bescherming van kweekprodukten (het zogenoemde UPOV-Verdrag)&#13;
tot stand.' Dit Verdrag (hierna ook: UPOV 1991) bevat voor een deel 'dwingend'&#13;
recht en voor een ander deel 'aanvullend' recht: de Lid-Staten kunnen op bepaalde onderdelen&#13;
niet, maar op andere onderdelen wel zelf beslissen of zij een regeling zoals in het&#13;
Verdrag neergelegd in hun nationale wetgeving opnemen.&#13;
In Agrarisch recht 1991, p. 581-591 inventariseerde ik, met inachtneming van het zojuist&#13;
bedoelde onderscheid, welke gevolgen een en ander voor onze Zaaizaad- en Plantgoedwet&#13;
(ZPW) zou moeten (of kunnen) hebben.&#13;
Op 31 maart jl. werd - na een adviesronde dienaangaande in het voorjaar van 1993 -&#13;
bij Koninklijke Boodschap aan de Tweede Kamer een voorstel van wet aangeboden betreffende&#13;
goedkeuring van het nieuwe UPOV-Verdrag, alsmede wijziging van de ZPW&#13;
('Uitvoeringswet UPOV 1991 ').2&#13;
In het onderstaande zal ik, bij wijze van vervolg op het eerdere artikel in dit tijdschrift,&#13;
een paar opvallende voorstellen en enkele saillante passages in de MvT de revue laten&#13;
passeren. Ten einde niet onnodig in herhalingen te vervallen laat ik eerder gesignaleerde&#13;
verdragsregels, die (vrijwel) letterlijk door de bewindslieden zijn overgenomen, goeddeels&#13;
buiten beschouwing. </inleiding><content>ONTWERP-UITVOERINGSWET UPOV 1991&#13;
Voorwaarden voor bescherming&#13;
Op twee van de vier materiële vereisten kan op deze plaats wederom de aandacht gevestigd&#13;
worden. Ten eerste is het ras volgens art. 29, lid 1, onder a) Ontwerp onderscheidbaar,&#13;
indien het zich 'op het tijdstip van indiening van de aanvraag tot verlening van&#13;
kwekersrecht duidelijk onderscheidt van elk ander ras, waarvan het bestaan op dat tijdstip&#13;
algemeen bekend is'. Hierdoor is de zinsnede 'door een of meer van belang zijnde eigenschappen'&#13;
komen te vervallen. De MvT zegt niet méér, dan dat dit in navolging van&#13;
UPOV 1991 is geschied. In Agrarisch recht 1991, p. 587 ben ik reeds kort op de achtergrond van deze wijziging ingegaan: men wilde misverstanden omtrent de woorden 'van&#13;
belang zijnde' de wereld uit helpen - ook andere dan functionele eigenschappen, dus ook&#13;
eigenschappen die alleen de identificatie van een ras mogelijk maken zonder overigens&#13;
'nuttig' te zijn, kunnen met het oog op de onderscheidbaarheid van belang zijn.3&#13;
In EG-verband is men dezelfde kant op gegaan: de op 27 april jl. in werking getreden&#13;
Verordening inzake het communautaire kwekersrecht4 spreekt in art. 7 enkel over 'eigenschappen',&#13;
zonder dat hieraan de woorden 'van belang zijnde' voorafgaan. Bovendien&#13;
meldt de considerans van deze Verordening, dat de hier bedoelde eigenschappen 'niet&#13;
noodzakelijkerwijze verband moeten houden met het economisch belang ervan'.&#13;
In dit licht bezien is het opmerkelijk, dat de afdeling Landbouwgewassen van de Raad&#13;
voor het Kwekersrecht onlangs een aanvraag tot verlening van kwekersrecht voor een&#13;
aardappelras afwees, wegens niet-onderscheidbaarheid van dit ras ten opzichte van een&#13;
ander aardappelras, omdat het enige verschil tussen beide de kleur van de bloem betrof.&#13;
De Raad overwoog: 'dat deze eigenschap op zich zelf genomen niet kan worden aangemerkt&#13;
als een van belang zijnde eigenschap (...), aangezien aardappelrassen hun waarde&#13;
nu eenmaal niet ontlenen aan hun bloemkleur ...'. Geen anticipatie op de nieuwe (internationale&#13;
regels derhalve; of interpreteert de Raad deze regels op een andere wijze? De&#13;
aanvrager is van deze uitspraak overigens niet in beroep gegaan.5&#13;
De bepaling betreffende de nieuwheid is eveneens aanmerkelijk veranderd. Art. 29, lid&#13;
3 Ontwerp luidt thans als volgt:&#13;
'Een ras wordt niet als nieuw aangemerkt indien op het tijdstip van de indiening van de&#13;
aanvraag tot verlening van het kwekersrecht, teeltmateriaal of geoogst materiaal van dat&#13;
ras met toestemming van degene die het ras door eigen arbeid heeft gekweekt of die het&#13;
heeft ontdekt en ontwikkeld of diens rechtverkrijgende, met het oog op exploitatie van het&#13;
ras&#13;
a. in Nederland reeds langer dan één jaar tevoren is verkocht of anderszins aan anderen&#13;
ter beschikking is gesteld;&#13;
b. buiten Nederland reeds langer dan zes jaar tevoren is verkocht of anderszins aan an&#13;
deren ter beschikking is gesteld, voor zover het een ras betreft dat behoort tot een gewas&#13;
van bomen of wijnstokken;&#13;
c. buiten Nederland reeds langer dan vier jaar tevoren is verkocht of anderszins aan an&#13;
deren ter beschikking is gesteld, voor zover het een ras betreft dat behoort tot een ander&#13;
dan de in onderdeel b bedoelde gewassen.'&#13;
Doordat het artikel consequent spreekt over verkopen of anderszins aan anderen ter&#13;
beschikking stellen zal het enkele te koop aanbieden niet langer6 de nieuwheid schaden.&#13;
(In Agrarisch recht 1991, p. 581 e.v. is hiervan nog geen melding gemaakt; ook het voorontwerp&#13;
dat in het voorjaar van 1993 rouleerde sprak in deze context over 'in het verkeer&#13;
brengen', hetgeen op grond van art. 2 ZPW het te koop aanbieden mede omvat.) De MvT&#13;
geeft als reden voor de wijziging (p. 9), dat schending van de nieuwheid niet zozeer volgt&#13;
uit de commercialisatie van het ras als zodanig, maar uit het feit dat planten of delen van&#13;
planten voor derden vrij beschikbaar zijn gekomen. De woorden aan het slot van de aanhef&#13;
'met het oog op exploitatie van het ras' hangen hiermee samen: de bewindslieden willen buiten twijfel stellen dat bijvoorbeeld vermeerderingscontracten (ook bekend als contractteelt)&#13;
geen invloed hebben op de nieuwheid omdat van een vrije beschikbaarheid van&#13;
rasmateriaal bij een dergelijke vermeerderaar geen sprake is, nu deze verplicht is het materiaal&#13;
na vermeerdering terug te leveren aan de kweker/opdrachtgever.&#13;
Ik neem aan, dat kwekers deze wijziging met gejuich zullen ontvangen: het aantal aanvragen&#13;
tot verlening van kwekersrecht, dat in de loop der jaren strandde op de nieuwheidseis&#13;
vanwege het enkel voortijdig te koop aanbieden, is opvallend hoog.&#13;
Tot slot kan worden opgemerkt, dat het huidige art. 29, lid 3, onder d) ZPW gaat verdwijnen.&#13;
Ingevolge deze bepaling is een ras niet nieuw meer, als materiaal daarvan langer&#13;
dan zes jaar geleden zonder toestemming van de kweker in het verkeer is gebracht. Omdat&#13;
UPOV 1991 een dergelijke regel niet kent, wordt dit onderdeel d) geschrapt. Gevolg zal&#13;
dus zijn, dat buiten de toestemming van de kweker in het verkeer gebracht rasmateriaal,&#13;
waar ter wereld ook, nimmer de nieuwheid zal schaden van een in ons land nadien ingediende&#13;
aanvrage.&#13;
Beschermingsomvang&#13;
Zoals reeds in het eerdere artikel in dit tijdschrift (p. 583 e.v.) vermeld, verplicht UPOV&#13;
1991 de Lid-Staten tot een aanmerkelijke uitbreiding van de beschermingsomvang. De&#13;
t.a.p. genoemde aspecten komen in het Ontwerp stuk voor stuk tot hun recht. Eén punt&#13;
van kritiek veroorloof ik mij echter over een mijns inziens discutabele passage in de MvT.&#13;
Op het voetspoor van art. 14, lid 2 UPOV 1991 bepaalt art. 40, lid 4 Ontwerp, kort gezegd,&#13;
dat het uitsluitend recht van toepassing is, niet alleen op teeltmateriaal van het ras,&#13;
maar ook op geoogst materiaal, dat is verkregen door gebruik van teeltmateriaal waarvoor&#13;
geen toestemming is verleend, tenzij de houder van het kwekersrecht redelijkerwijs zijn&#13;
recht met betrekking tot het teeltmateriaal had kunnen uitoefenen.&#13;
De uitbreiding van de bescherming dient, aldus de MvT (p. 14), ter bestrijding van zg.&#13;
'U-bocht-constructies', waarbij teeltmateriaal van een beschermd ras wordt uitgevoerd,&#13;
vervolgens vermeerderd in een land waar voor dit ras geen kwekersrecht bestaat, waarna&#13;
het geoogste materiaal weer in ons land wordt ingevoerd. De houder van het kwekersrecht&#13;
zal in de toekomst tegen deze invoer kunnen optreden. Dit geldt echter niet, indien de zojuist&#13;
gecursiveerde omstandigheid zich voordoet. De MvT merkt nu omtrent deze zinsnede&#13;
het volgende op: 'Aan deze voorwaarde zal niet zijn voldaan in het geval er in het land&#13;
van vermeerdering kwekersrecht voor het betrokken ras had kunnen worden verleend en&#13;
de kweker heeft nagelaten zijn ras in dat land te beschermen. In zo'n geval kan dan ook&#13;
geen beroep worden gedaan op artikel 40, vierde lid.'&#13;
Ik zou menen dat deze interpretatie van de achterliggende verdragsbepaling (waarop&#13;
het nieuwe art. 40 immers gebaseerd is) in haar algemeenheid onjuist is. Uit de over deze&#13;
materie destijds gevoerde discussie7 komt naar voren, dat men om meer dan één reden&#13;
met de voorgestelde bepaling instemde. In sommige gevallen, zo werd betoogd, kan het&#13;
om politieke of administratieve redenen passender zijn het uitsluitend recht eerst ten aanzien&#13;
van het geoogste materiaal uit te oefenen8, in bepaalde gevallen kan bij het innen van&#13;
de royalty's het ras in kwestie een rol spelen, terwijl ook met het oog op de controle-mogelijkheden&#13;
het gunstigste tijdstip van inning kan verschillen.9 Weliswaar werd - met een krappe meerderheid - bij wijze van beginsel aanvaard '... to make the exercise of the&#13;
breeder's right in respect of the harvested material dependent upon the fact that it had&#13;
been impossible to exercise it in respect of the propagating material...'10, maar de andere&#13;
in de discussie aangevoerde gezichtspunten (die deels op een reeds bestaande praktijk waren&#13;
gebaseerd), vormen evenzovele nuanceringen, terwijl ook de uiteindelijk vastgestelde&#13;
tekst het genoemde beginsel niet met zoveel woorden vermeldt. In een hiermee vergelijkbare&#13;
context (met betrekking tot art. 14, lid 3 UPOV 1991: produkten verkregen uit geoogst&#13;
materiaal; vergelijk art. 40, lid 5 Ontwerp) is nog wel opgemerkt dat toepassing&#13;
daarvan het meest voor de hand ligt in het geval dat produkten worden ingevoerd vanuit&#13;
landen waar geen kwekersrecht kan worden verkregen", maar het gaat naar mijn mening&#13;
te ver om - omgekeerd - de bepaling dan maar niet toe te passen als wel bescherming mogelijk&#13;
was geweest.&#13;
Een redelijke wets- c.q. verdragsinterpretatie brengt mijns inziens mede, dat de kweker&#13;
uit het 'U-bocht'-voorbeeld in de MvT óók een beroep op art. 40, lid 4 van de nieuwe wet&#13;
zal kunnen doen, als zijn ras in het land van vermeerdering wèl beschermd had kunnen&#13;
worden. Verdedigbaar lijkt mij namelijk, dat uitoefening van het uitsluitend recht redelijkerwijs&#13;
niet eerder kon worden geëffectueerd, daar het beschermde teeltmateriaal buiten&#13;
de kweker om, dus in het geheim, werd uitgevoerd. Normaal gesproken zou de kweker&#13;
reeds hebben kunnen optreden tegen het voortbrengen en uitvoeren als zodanig (art. 40,&#13;
lid 1); deze mogelijkheid is hem i.c. (ook al) ontnomen.&#13;
Bij dit alles valt nog iets anders te bedenken. De geciteerde passage in de MvT zou, indien&#13;
de daarin gegeven interpretatie juist zou zijn, een levensgrote anti-reclame voor het&#13;
nationale kwekersrecht vormen. Als het UPOV-Verdrag eenmaal in werking is getreden,&#13;
zullen de Lid-Staten binnen afzienbare tijd het kwekersrecht dienen open te stellen voor&#13;
alle geslachten en soorten (vergelijk art. 3 UPOV 1991). In de optiek van de MvT zal aan&#13;
een door een 'U-bocht-constructie' gedupeerde kweker alsdan in UPOV-verband altijd tegengeworpen&#13;
kunnen worden dat hij zijn ras ook elders (dat wil zeggen in de andere&#13;
UPOV-Lid-Staat waar de vermeerdering plaatsvond) had kunnen beschermen. Zo bezien&#13;
wordt deze kweker dus in feite gedwongen om elk ras in alle UPOV-Lid-Staten (eventueel:&#13;
EG-Lid-Staten) te beschermen. Nu er bewust voor is gekozen om het nationale en het&#13;
supranationale (EG-)kwekersrecht naast elkaar te laten voortbestaan, doet een dergelijke&#13;
consequentie (voor elk nieuw ras gedwongen bescherming in zoveel mogelijk landen)&#13;
vreemd aan.&#13;
Al met al zou ik de betrokken parlementariërs en bewindslieden op dit punt om nadere&#13;
bezinning willen verzoeken. Ik zou zelf haast geneigd zijn te zeggen, dat aan de geest van&#13;
de verdragsbepaling alleen dan recht wordt gedaan, indien art. 40, lid 4 aan het slot zou&#13;
luiden: '... tenzij de houder van het kwekersrecht redelijkerwijs zijn recht met betrekking&#13;
tot het teeltmateriaal in Nederland had kunnen uitoefenen.'&#13;
Diversen&#13;
a) Eerst iets over een verandering, die los staat van UPOV 1991. Het betreft art. 23 ZPW,&#13;
dat tot nu toe de Raad alleen dan de mogelijkheid biedt een eenmaal ingeschreven rasbenaming weer door te halen, indien het gebruik van die benaming op grond van een rechterlijke&#13;
uitspraak wordt verboden. In het Ontwerp wordt een nieuw derde lid voorgesteld,&#13;
dat als volgt luidt:&#13;
'Indien komt vast te staan dat een ras niet onder de ingeschreven benaming kan worden&#13;
opgenomen op een door de Europese Gemeenschap voor het gewas, waartoe het ras behoort,&#13;
ingestelde rassenlijst, kan de voorzitter van de Raad op een daartoe strekkend verzoek&#13;
van de houder van het kwekersrecht een ingeschreven benaming doorhalen en een&#13;
voorlopige aanduiding als benaming inschrijven. Het tweede lid is van overeenkomstige&#13;
toepassing.'&#13;
De MvT merkt onder meer op (p. 7) dat uitgangspunt blijft, dat een ordelijk verloop&#13;
van de handel in'teeltmateriaal slechts kan worden gewaarborgd als eenmaal ingeschreven&#13;
benamingen zoveel mogelijk ongewijzigd worden gehandhaafd; de zojuist geciteerde wijzigingsmogelijkheid&#13;
is daarom uitdrukkelijk zo restrictief mogelijk geformuleerd.&#13;
Het genoemde uitgangspunt kan vanzelfsprekend alleen maar worden onderschreven.&#13;
Toch zou ik me kunnen voorstellen, dat de voorzitter van de Raad, met inachtneming van&#13;
dit uitgangspunt, wat meer speelruimte op prijs zou stellen. Nog maar kort geleden bijvoorbeeld&#13;
kreeg de Raad te maken met de situatie, dat twee in het Nederlands Rassenregister&#13;
ingeschreven rasbenamingen andere benamingen bleken te zijn dan de reeds voor&#13;
dezelfde rassen eerder in Duitsland ingeschreven benamingen. De Raad wijzigde de beide&#13;
inschrijvingen alsnog, met - bij gebrek aan beter - een beroep op de strekking van art. 19,&#13;
lid3ZPW.12&#13;
Wellicht verdient tegen deze achtergrond de bepaling uit het voorontwerp, die algemener&#13;
geformuleerd was ('Indien hij daartoe zwaarwegende redenen aanwezig acht, kan de&#13;
voorzitter van de Raad ...' enz.) hernieuwde aandacht.&#13;
b) In Agrarisch recht 1991, p. 590 werd gewezen op een drietal facultatieve gronden&#13;
voor verval van het kwekersrecht, ontleend aan art. 22 UPOV 1991. Het Ontwerp neemt&#13;
deze gronden niet over. Evenmin voorziet het Ontwerp in een artikellid dat bepaalt dat&#13;
vernietiging van een kwekersrecht als bedoeld in art. 54 ZPW terugwerkende kracht heeft&#13;
tot de dag waarop het recht werd verleend. Ik zou toch nog eens voor beide elementen&#13;
willen pleiten. De MvT merkt op p. 4 en 5 op, dat het uit een oogpunt van rechtszekerheid&#13;
van belang is, dat het nationale en het communautaire kwekersrecht zoveel mogelijk gelijkluidend&#13;
zijn. Welnu, art. 21 Verordening neemt de bedoelde vervalgronden wèl over,&#13;
en maakt bovendien duidelijk dat het verval geen terugwerkende kracht heeft, dit in tegenstelling&#13;
tot de nietigverklaring (zoals art. 20, lid 2 Verordening dit noemt). En weliswaar&#13;
laat UPOV 1991 de Lid-Staten vrij in deze materie, maar maakt het zelf in art. 22 in&#13;
ieder geval duidelijk dat vervallen verklaring ex nunc werkt ('... dat niet meer wordt voldaan&#13;
aan de in de artikelen 8 en 9 neergelegde voorwaarden.'). Dat verder de nietigheid ex&#13;
tune werkt, is ook in UPOV-verband als algemeen principe erkend.13 Onze wet scheert&#13;
verval en nietigheid op dit punt over één kam. De onderhavige wijzigingsronde zou een&#13;
goede gelegenheid kunnen zijn om een scherper onderscheid te maken. De overeenkomstige&#13;
bepaling uit het octrooirecht (art. 75, leden 5-7 Rijksoctrooiwet 1995) zou als voorbeeld&#13;
kunnen dienen.&#13;
Terzijde merk ik nog op, dat in art. 54, lid 1, onder a) Ontwerp, zonder dat de MvT&#13;
hierover iets vermeldt, een fout die voorkomt in art. 21 UPOV 1991 èn in art. 20 Verordening wordt omzeild. Beide laatste bepalingen zeggen, dat het kwekersrecht wordt vernietigd&#13;
indien blijkt dat het ras op het moment van verlening niet nieuw was. Terecht maakt&#13;
art. 54 Ontwerp hiervan: indien blijkt dat het ras op het moment van indiening van de&#13;
aanvrage niet nieuw was. Het is natuurlijk niet de bedoeling dat verhandeling van rasmateriaal&#13;
na indiening van de aanvrage alsnog de nieuwheid zou kunnen schaden.&#13;
c) In navolging van art. 17 UPOV 1991 komt art. 42, lid 1 van de wet te luiden als&#13;
volgt:&#13;
'De houder van een kwekersrecht is verplicht de licenties te verlenen welke in het algemeen&#13;
belang noodzakelijk zijn.'&#13;
De MvT merkt op (p. 17), dat de interpretatie van het begrip 'algemeen belang', zoals&#13;
tot nog toe het geval was, zeer restrictief zal zijn, hetgeen inhoudt dat een dwanglicentie&#13;
slechts zal worden verleend met het oog op het belang van de voedselvoorziening.&#13;
Alhoewel de observatie, dat dwanglicenties in het verleden zelden of nooit werden verleend,&#13;
strikt genomen juist is - vooral telers van siergewassen hebben dat meermalen ondervonden&#13;
- vraag ik me af of het verstandig is de deur voor andere dan voedingsgewassen&#13;
reeds bij voorbaat dicht te doen.14 Het zou mijn voorkeur hebben als die deur op een&#13;
kier stond; je weet maar nooit in welk algemeen belang ook andere dan voedingsgewassen&#13;
nog eens zullen kunnen voorzien, als leveranciers van tal van uiteenlopende grondstoffen&#13;
(wat bijvoorbeeld te denken van gewassen die voor de hout- of papiervoorziening,&#13;
voor de fabricage van geneesmiddelen of wellicht zelfs voor de defensie van groot belang&#13;
zouden kunnen zijn of worden?).&#13;
CONCLUSIE; SLOTOPMERKINGEN&#13;
Het Ontwerp maakt een verzorgde indruk. De bewindslieden hebben UPOV 1991 vrijwel&#13;
steeds op de voet gevolgd en de verdragstekst dikwijls letterlijk overgenomen. Tevens is&#13;
van de gelegenheid gebruik gemaakt om in de wetstekst op een aantal punten redactionele&#13;
verbeteringen aan te brengen. Naar een klein aantal, in het voorgaande genoemde, punten&#13;
van kritiek zou misschien gedurende de parlementaire behandeling nog eens gekeken&#13;
kunnen worden. Maar over het algemeen kan de kwekerswereld met de toekomstige regeling&#13;
ingenomen zijn.&#13;
De inwerkingtreding zal echter nog geruime tijd (enkele jaren?) op zich kunnen laten&#13;
wachten, omdat zij - nog afgezien van de duur van de nationale parlementaire behandeling&#13;
- mede samenhangt met de inwerkingtreding van het Verdrag.15 UPOV 1991 was&#13;
echter op het moment van verschijnen van het Ontwerp nog door geen enkel land geratificeerd&#13;
(MvT, p. 6). Aan de door het bedrijfsleven gewenste spoed (MvT, p. 1) kan de wetgever&#13;
derhalve wellicht slechts ten dele tegemoet komen. </content><legacyfootnotes>1. Trb. 1992, 52; de Nederlandse vertaling verscheen in Trb. 1993, 153.&#13;
2. Kamerstukken verschijnen onder nr. 24 129.&#13;
3. Vgl. doc.nr. CAJ/XXIII/2 d.d. 13-7-1988, UPOV, Geneva, p. 20.&#13;
4. Verordening nr. 2100/94 d.d. 27-7-1994, Pb. EG d.d. 1-9-1994, nr. L 227.&#13;
5. Beschikking d.d. 13-2-1995, aanvrage ARD 1097, Pb. RvhK 1995, nr. 337.&#13;
6. Vgl. voor het huidige recht Gielen, Kwekersrecht, Zwolle 1983, p. 13 e.v. en Van der Kooij, Kwekers&#13;
recht in ontwikkeling, Zwolle 1990, p. 209 e.v. en de aldaar vermelde rechtspraak en literatuur.&#13;
7. Zie de Records van de diplomatieke conferentie, UPOV, Geneva 1992, § 893-954 en 1529-1549.&#13;
8. Records, §913.&#13;
9. Records, §931 en 950.2.&#13;
10. Records, § 934; curs. toegevoegd.&#13;
11. Records, § 1569. Vgl. voor een soortgelijke opmerking de considerans van de EG-verordening, Pb. EG&#13;
d.d. 1-9-1994, nr. L 227, p. 2, l.k., eerste overweging.&#13;
12. Beschikking d.d. 8-12-1994, aanvragen STP 123/124, Pb. RvhK 1995, nr. 335, p. 34, nt. Van der Kooij.&#13;
13. Model law on plant variety protection, UPOV, Geneva 1980, p. 34.&#13;
14. Vgl. het Advies van de Raad van State en Nader Rapport, 24 129, A, p. 2, onder 3).&#13;
15. Vgl. het Advies van de Raad van State en Nader Rapport, 24 129, A, p. 1, onder 1).&#13;
&#13;
</legacyfootnotes><footnotes><footnote/></footnotes><auteurs>Mr. P.A.C.E. van der Kooij</auteurs><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/6018</htmlpath></article>
</articles></edition>
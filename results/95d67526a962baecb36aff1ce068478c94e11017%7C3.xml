<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2006</searchword><id>3808</id><udhid>UDH:TvAR/3808</udhid><titel>Wetgeving en literatuur</titel><searchwords><searchword>TvAR 1/2006</searchword><searchword>UDH:TvAR/3808</searchword></searchwords><attachments><attachment><name>2006_nr 1_Wetgeving_Bezemer.pdf</name><extention>pdf</extention><url>https://denhollander.info/download/3797/ci</url></attachment></attachments><inleiding>Landbouwkwaliteitsbeleid&#13;
&#13;
Intrekking Veewet&#13;
Op 19 oktober 2005 is een wetsvoorstel tot&#13;
intrekking van de Veewet bij de Tweede&#13;
Kamer aanhangig gemaakt (TK 2005-2006, 30&#13;
331, nrs. 1-4, wetsvoorstel, memorie van toelichting,&#13;
advies en nader rapport). Artikel 124&#13;
van de Gezondheids- en welzijnswet voor&#13;
dieren voorziet reeds in de intrekking van het&#13;
grootste gedeelte van de Veewet. Het wetsvoorstel&#13;
beoogt dus de overgebleven artikelen&#13;
van de Veewet in te trekken, t.w. de artikelen&#13;
66 en 68 t/m 73 van titel V betreffende de uitvoer&#13;
van vlees en vleesproducten, en de daaraan&#13;
gekoppelde financiële bepalingen van titel&#13;
Va. Reden voor de intrekking is vereenvoudiging&#13;
van de regelgeving, alsmede nieuwe Europese&#13;
regelgeving betreffende voedselhygiëne&#13;
vanaf 1 januari 2006. Verder verschenen: TK&#13;
2005-2006, 30 331, nr. 5 (verslag, 15 november&#13;
2005); nr. 6 (nota n.a.v. het verslag, 21 november&#13;
2005).&#13;
&#13;
Bonus-malusregeling heffingen dierziektebestrijding&#13;
In een brief van 21 oktober 2005 informeert&#13;
de minister de Tweede Kamer over de tegemoetkoming&#13;
in de schade van de AI-uitbraak&#13;
in 2003 aan de vermeerderaars en over een&#13;
bonus-malusregeling bij de heffingen t.b.v. de&#13;
dierziektebestrijding (TK 2005-2006, 30 300&#13;
F, nr. 3). Wat betreft de schadevergoeding aan&#13;
vermeerderaars: de Europese Commissie heeft&#13;
€ 3 mln. uitgekeerd en binnenkort zal dit&#13;
worden aangevuld met € 1,5 mln. uit de&#13;
nationale middelen. Wat betreft een bonusmalusregeling&#13;
bij de heffingen: volgens de&#13;
betrokken productschappen is differentiatie&#13;
geen reële mogelijkheid. De effectiviteit ervan&#13;
is marginaal en staat in geen verhouding tot de&#13;
benodigde aanpassingen in regelgeving en uitvoeringslasten.&#13;
&#13;
Diervoederhygiëneverordening&#13;
De diervoederhygiëneverordening (verordening&#13;
(EG) nr. 183/2005) heeft tot doel de&#13;
voedselveiligheid door de hele diervoederketen&#13;
te waarborgen door:&#13;
– invoering van HACCP-beginselen bij alle&#13;
diervoederbedrijven m.u.v. land- en tuinbouwbedrijven&#13;
en veehouderijen, voor zover&#13;
deze geen diervoeders mengen met gebruikmaking&#13;
van bepaalde toevoegingsmiddelen of&#13;
voormengsels;&#13;
– uitbreiding van de registratieplicht tot alle&#13;
diervoederbedrijven m.u.v. veehouderijen die&#13;
uitsluitend met het oog op vervoederen diervoeders&#13;
inkopen en opslaan, en&#13;
– gelijkwaardige eisen aan exporterende bedrijven&#13;
uit derde landen.&#13;
Vanaf 1 januari 2006 werken de voorschriften&#13;
van de verordening rechtstreeks door in de&#13;
Nederlandse regelgeving (Regeling diervoeders,&#13;
wijziging d.d. 4 november 2005, Stcrt.&#13;
218). In een brief van 15 november 2005 gaat&#13;
de minister nader in op de erkenningen en&#13;
registratieverplichtingen uit de verordening,&#13;
het nieuwe regime van invoervoorwaarden&#13;
voor diervoeders, het overgangsrecht, het&#13;
gebruik van ‘hygiënecodes’, de overlap met de&#13;
levensmiddelenhygiëneverordeningen en de&#13;
bestuurlijke boete. Wat betreft het laatste&#13;
aspect: er zal een wetsvoorstel worden voorbereid,&#13;
om de bevoegdheid voor het opleggen&#13;
van een bestuurlijke boete in de diervoederregelgeving&#13;
op te nemen, als alternatief naast&#13;
bestaande handhavingsinstrumenten in het&#13;
strafrecht. (TK 2005-2006, 26 991, nr. 128).&#13;
&#13;
Parlementaria&#13;
– Begroting LNV 2006, TK 2005-2006, 30&#13;
300 XIV, nr. 63 (brief minister over de bestrijding&#13;
van de ziekte van Aujeszky bij varkens,&#13;
18 november 2005)&#13;
– Vogelpestcrisis (Aviaire influenza), TK&#13;
2005-2006, 28 807, nr. 87 (verslag algemeen&#13;
overleg, 26 oktober 2005); nr. 88 (brief minister&#13;
met de stand van zaken, 26 oktober 2005);&#13;
nr. 89 (verslag overleg d.d. 13 oktober 2005&#13;
over de uitbraak van Aviaire Influenza in&#13;
Roemenië en Turkije, 23 november 2005);&#13;
nr. 90 (brief minister over de laatste stand van&#13;
zaken m.b.t. de dreiging van de insleep van&#13;
het vogelgriepvirus en de aanvullende maatregelen&#13;
die zijn genomen, 18 november 2005)&#13;
– Gekke-koeienziekte (BSE), (verslag algemeen&#13;
overleg over het rapport van CIDCLelystad&#13;
inzake BSE in Nederland (24 668,&#13;
nr. 96), de vrijstelling schapenrassen TSE-fokkerij&#13;
(29 683, nr. 5) en de TSE-roadmap&#13;
(24 668, nr. 97), 24 november 2005)&#13;
– Wijziging Warenwet (aanwijzing private&#13;
toezichthouders) en intrekking Vleeskeuringswet&#13;
(30 201), Hand. TK 27 oktober 2005, nr.&#13;
14, p. 777 (behandeling wetsvoorstel); EK&#13;
2005-2006, 30 201, A (gewijzigd wetsvoorstel,&#13;
27 oktober 2005); B (eindverslag, 22 november&#13;
2005)&#13;
– Beleidsnota Biotechnologie, TK 2005-2006,&#13;
27 428, nr. 68 (brief staatssecretaris over de&#13;
voortgang van het ecologisch onderzoeksprogramma,&#13;
dat moet leiden tot een kennisbasis&#13;
voor de risicoanalyse van genetisch gemodificeerde&#13;
organismen, 23 november 2005)&#13;
&#13;
Wet- en regelgeving&#13;
– Wijziging Regeling diervoeders, Stcrt.&#13;
9 november 2005 (implementatie Vo. (EG) nr.&#13;
183/2005 (diervoederhygiëneverordening) en&#13;
Vo. (EG) nr. 882/2004 (controleverordening))&#13;
Skal-Bijdragereglement, Stcrt. 14 november&#13;
2005, nr. 221&#13;
– Goedkeuring tarieven Skal 2006, Stcrt.&#13;
14 november 2005, nr. 221&#13;
– Wijziging Tijdelijke regeling ter wering van&#13;
Aviaire Influenza II, Stcrt. 18 november 2005,&#13;
nr. 225 (diverse wijzigingen); Stcrt. 28 november&#13;
2005, nr. 231 (uitzondering van de ophokplicht&#13;
voor houders van bepaalde watervogels;&#13;
daarnaast verlenging van de maatregelen)&#13;
– Wijziging Tijdelijke vrijstellingsregeling&#13;
enten AI-gevoelige vogels dierentuinen 2003,&#13;
Stcrt. 18 november 2005, nr. 225 (voor de vaccinatie&#13;
van AI-gevoelige vogels in dierentuinen&#13;
mogen diergeneesmiddelen worden&#13;
gebruikt die niet in Nederland zijn geregistreerd)&#13;
– Wijziging Onderzoeksregulatief 2002,&#13;
Stcrt. 23 november 2005, nr. 228 (uitbreiding&#13;
toezicht op geiten i.v.m. BSE)&#13;
– Intrekking Landbouwkwaliteitsregelingen&#13;
bloembollen, Stcrt. 25 november 2005, nr. 230&#13;
(intrekking i.v.m. streven naar vermindering&#13;
en vereenvoudiging landbouwkwaliteitsregelgeving)&#13;
– Keuringsreglement bloembollen 2005, Stcrt.&#13;
25 november 2005, nr. 230; Reglement inzake&#13;
het maken van bezwaar tegen besluiten van de&#13;
Stichting Bloembollenkeuringsdienst, Stcrt.&#13;
25 november 2005, nr. 230; Goedkeuring wijziging&#13;
statuten en reglementen Stichting&#13;
Bloembollenkeuringsdienst, Stcrt. 25 november&#13;
2005, nr. 230&#13;
– Wijziging Warenwetregeling Veterinaire&#13;
controles (derde landen), Stcrt. 28 november&#13;
2005, nr. 231 (implementatie richtlijn 2004/41/&#13;
EG)&#13;
– Wijziging Regeling residuen van bestrijdingsmiddelen,&#13;
Stcrt. 2 december 2005, nr. 235&#13;
(implementatie richtlijn nr. 2005/37/EG)&#13;
– Verordening tegemoetkoming leveranties&#13;
van broedeieren wegens uitbraak van aviaire&#13;
influenza (PPE) 2005, PBO-blad 18 november&#13;
2005, nr. 66&#13;
&#13;
Jurisprudentie&#13;
– CBb 9 augustus 2005 (Doden rund: verdacht&#13;
van besmetting met BSE; tegemoetkoming&#13;
in schade; ten onrechte verdenking en&#13;
doding; zuiver schadebesluit; zelf in de zaak&#13;
voorzien.), AB 12 november 2005, nr. 382&#13;
(m.nt. J.H. van der Veen)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-01-01 00:00:00</published><modified>2006-01-01 00:00:00</modified><editiondate>2006-01-01</editiondate><htmlpath>https://denhollander.info/artikel/3808</htmlpath></article>
</articles></edition>
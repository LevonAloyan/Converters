<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2006</searchword><id>3798</id><udhid>UDH:TvAR/3798</udhid><titel>Antonides / De Boer c.s. (TvAR 2006/5316)</titel><searchwords><searchword>TvAR 1/2006</searchword><searchword>TvAR 2006/5316</searchword><searchword>UDH:TvAR/3798</searchword></searchwords><attachments><attachment><name>2006_nr 1_Rechtspraak_5316.pdf</name><extention>pdf</extention><url>https://denhollander.info/download/3787/ci</url></attachment></attachments><inleiding>[Pachtwet art. 25, 32; BW art. 6:265,&#13;
6:248 lid 2]&#13;
&#13;
Indien gelijktijdig vorderingen tot&#13;
indeplaatsstelling en ontbinding wegens&#13;
toerekenbare tekortkoming aan de orde zijn,&#13;
dient de rechter eerst over de vordering tot&#13;
ontbinding te oordelen. Erkend is, dat gras&#13;
aan een derde is verkocht. Uit verklaring&#13;
pachter ter comparitie in eerste aanleg&#13;
moet worden afgeleid dat die derde geheel&#13;
is vrijgelaten in de wijze waarop deze het&#13;
gras van het gepachte wint en dat dit – met&#13;
toestemming van de pachter – ook&#13;
geschiedt door beweiding. Er kan dan geen&#13;
sprake meer zijn van persoonlijk gebruik&#13;
door de pachter. Louter benutten van de&#13;
met de grond samenhangende melk- en&#13;
mestrechten is niet te beschouwen als het&#13;
voor goed pachterschap vereiste persoonlijk&#13;
gebruik van de grond, nu dit in feitelijke zin&#13;
dient te worden opgevat. Het laten verrichten&#13;
van onderhoudswerkzaamheden door de&#13;
pachter brengt evenmin de vereiste&#13;
persoonlijke betrokkenheid bij het gebruik&#13;
mee. Ook indien geen sprake is van onderverpachting&#13;
kan sprake zijn van strijd met&#13;
de verplichting tot persoonlijk gebruik van&#13;
art. 25 Pachtwet. Gestelde omstandigheden&#13;
niet van dien aard geacht dat zij ontbinding&#13;
niet rechtvaardigen. Op verpachters rust,&#13;
gezien betwisting door pachter, bewijslast&#13;
inzake hun vordering tot verwijderen van&#13;
zonder toestemming aangebrachte dammen.&#13;
Echter geen bewijsaanbod. Naar maatstaven&#13;
van redelijkheid en billijkheid onaanvaardbaar&#13;
dat verpachters na groot tijdsverloop&#13;
aanspraak zouden kunnen maken op herstel&#13;
sloot. Vordering tot overlegging justificatoire&#13;
bescheiden inzake melkquotum toewijsbaar.&#13;
Dat geldt niet voor vordering tot betaling&#13;
van 50% van de waarde van het melkquotum,&#13;
nu verplichting daartoe niet uit het&#13;
pachtrecht volgt en niet is gesteld dat deze&#13;
wijze van afrekenen is overeengekomen.</inleiding><content>ARREST IN DE ZAAK VAN:&#13;
Sake Franciscus Antonides, wonende te Veenwouden,&#13;
principaal appellant,&#13;
incidenteel geïntimeerde,&#13;
procureur: mr. P.C. Plochg,&#13;
tegen&#13;
1. Klaas Ynses de Boer, wonende te Roden,&#13;
2. Maaike Romkje de Boer, wonende te Rolde,&#13;
3. Etteke Maeike de Boer, wonende te Wijchen,&#13;
4. Ynse Auke de Boer, wonende te Haren,&#13;
principaal geïntimeerden,&#13;
incidenteel appellanten,&#13;
procureur: mr. N.L.J.M. Rijssenbeek,&#13;
alsmede&#13;
5. Likele de Boer, wonende te Tilburg,&#13;
6. Welmoed de Boer, wonende te Suriname,&#13;
nrs. 5 en 6 principaal geïntimeerden,&#13;
beiden niet in hoger beroep verschenen.&#13;
1 De procedure in eerste aanleg&#13;
De pachtkamer te Leeuwarden heeft op&#13;
19 augustus 2003 een vonnis gewezen tussen&#13;
appellant in principaal appèl (verder te noemen:&#13;
Antonides) als eiser in conventie/verweerder&#13;
in reconventie en geïntimeerden in principaal&#13;
appèl (verder ook gezamenlijk te noemen: De&#13;
Boer c.s.) als gedaagden in conventie/eisers in&#13;
reconventie. Van dat vonnis is een afschrift&#13;
aan dit arrest gehecht. Naar het vonnis wordt&#13;
verwezen voor de procesgang in eerste aanleg,&#13;
de in die instantie genomen beslissing en de&#13;
gronden daarvoor.&#13;
2 De procedure in hoger beroep&#13;
2.1 Bij exploot van 19 september 2003 is&#13;
Antonides in hoger beroep gekomen van het&#13;
vonnis van 19 augustus 2003 met dagvaarding&#13;
van De Boer c.s. voor dit hof.&#13;
2.2 Bij memorie van grieven heeft Antonides&#13;
tegen het vonnis twee grieven aangevoerd en&#13;
toegelicht, heeft hij producties overgelegd en&#13;
heeft hij geconcludeerd dat het hof bij arrest&#13;
uitvoerbaar bij voorraad, het bestreden vonnis&#13;
zal vernietigen en, opnieuw rechtdoende, de&#13;
vordering van Antonides tot indeplaatsstelling&#13;
van zijn zoon Franciscus Sake Antonides zal&#13;
toewijzen en de vorderingen van De Boer c.s.&#13;
niet ontvankelijk zal verklaren, althans hen&#13;
deze zal ontzeggen, alles met veroordeling&#13;
van De Boer c.s. in de kosten van beide&#13;
instanties.&#13;
2.3 Geïntimeerden nrs. 1 t/m 4 hebben bij&#13;
memorie van antwoord verweer gevoerd, hebben&#13;
onder aanvoering van twee grieven tegen&#13;
het vonnis incidenteel appèl ingesteld, hebben&#13;
bewijs aangeboden en hebben een productie&#13;
overgelegd, een en ander met conclusie dat het&#13;
hof het bestreden vonnis zal bevestigen waar&#13;
het de afwijzing van de vordering in conventie&#13;
betreft en toewijzing van de vorderingen in&#13;
reconventie en voorts het vonnis zal vernietigen&#13;
waar in reconventie vorderingen van De&#13;
Boer c.s zijn afgewezen, onder toewijzing van&#13;
die vorderingen aan De Boer c.s., alles zonodig&#13;
onder aanvulling en/of verbetering van de&#13;
gronden waarop dat vonnis steunt en met veroordeling&#13;
van Antonides in de kosten van de&#13;
procedure.&#13;
2.4 Geïntimeerden nrs. 5 en 6 zijn niet in&#13;
hoger beroep verschenen; tegen hen is verstek&#13;
verleend.&#13;
2.5 Antonides heeft bij memorie van antwoord&#13;
onder overlegging van een productie in incidenteel&#13;
appèl verweer gevoerd en geconcludeerd&#13;
dat het hof het bestreden vonnis zal&#13;
bevestigen waar in reconventie vorderingen&#13;
van De Boer c.s. zijn afgewezen, met veroordeling&#13;
van De Boer c.s. in de kosten van de&#13;
procedure.&#13;
2.6 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
De grieven in het principaal appèl luiden:&#13;
1. Ten onrechte heeft de rechtbank Leeuwarden&#13;
in haar uitspraak van 19 augustus 2003&#13;
gesteld dat genoegzaam is gebleken dat&#13;
Antonides het gepachte land in gebruik heeft&#13;
afgestaan aan Van der Ploeg.&#13;
2. Ten onrechte heeft de rechtbank Leeuwarden&#13;
in haar uitspraak van 19 augustus 2003&#13;
gesteld dat niet is gesteld of gebleken, dat&#13;
Antonides junior in staat en bereid is om – zo&#13;
hij in de plaats gesteld zou worden – het&#13;
gepachte wel persoonlijk in gebruik te nemen&#13;
en ook kennelijk ondanks zijn zeggenschap in&#13;
de maatschap met zijn vader niet heeft voorkomen&#13;
dat Antonides het feitelijk gebruik van&#13;
het gepachte aan Van der Ploeg heeft afgestaan.&#13;
De grieven in het incidenteel appèl luiden:&#13;
1. Ten onrechte heeft de pachtkamer van de&#13;
rechtbank Leeuwarden, sector kanton, in haar&#13;
vonnis van 19 augustus 2003 de vorderingen in&#13;
conventie en in reconventie gezamenlijk behandeld,&#13;
daarover een gezamenlijk oordeel gegeven&#13;
en daarop gezamenlijk uitspraak gedaan.&#13;
2. Ten onrechte heeft de pachtkamer de vorderingen&#13;
van De Boer met de overwegingen&#13;
5.11 tot en met 5.13 in het bestreden vonnis&#13;
van 19 augustus 2003 afgewezen.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde erkend dan wel&#13;
niet of onvoldoende betwist, en mede op&#13;
grond van de niet betwiste inhoud van overgelegde&#13;
producties, het navolgende vast.&#13;
4.2 Bij pachtovereenkomst van 1 november&#13;
1974 heeft de moeder van principaal geïntimeerden&#13;
nrs. 1 en 2 en van de overleden vader&#13;
van principaal geïntimeerden nrs. 3 tot en met&#13;
6 voor een periode van zes jaren aan Antonides&#13;
verpacht enige percelen grasland onder&#13;
Veenwouden, thans kadastraal bekend gemeente&#13;
Veenwouden, sectie F, nr. 3206 en sectie&#13;
I, nr. 553, met een gezamenlijke oppervlakte&#13;
van 3.55.40 ha. De huidige pachttermijn&#13;
loopt af op 31 oktober 2004.&#13;
4.3 Antonides is geboren op 10 mei 1939. Hij&#13;
exploiteert samen met zijn op 15 mei 1968&#13;
geboren zoon Franciscus Sake Antonides&#13;
(verder: Antonides jr.) een melkveebedrijf,&#13;
sedert 1 januari 1995 in de vorm van een&#13;
maatschap.&#13;
4.4 In 1999 heeft Antonides de hem toebehorende&#13;
grond te Veenwouden alsmede het&#13;
woonhuis en de bedrijfsgebouwen met erf c.a.&#13;
aldaar verkocht aan ene Van der Ploeg. Sindsdien&#13;
wordt het bedrijf van de maatschap uitgeoefend&#13;
vanuit het woonadres van Antonides&#13;
jr. te Holwerd.&#13;
4.5 Moeder De Boer is overleden op 6 december&#13;
2000. De Boer c.s. zijn haar erfgenamen&#13;
(geïntimeerden nrs. 1 en 2 ieder voor één&#13;
derde gedeelte en de overige geïntimeerden&#13;
ieder voor een twaalfde gedeelte).&#13;
4.6 Bij aangetekende brief van 4 november&#13;
2002 is namens De Boer c.s. aan Antonides&#13;
kennisgegeven dat na afloop van de huidige&#13;
termijn geen verlenging van de pacht wordt&#13;
gewenst omdat Antonides tijdens die termijn&#13;
de leeftijd van 65 jaar zal bereiken.&#13;
5 Beoordeling van het geschil in&#13;
hoger beroep&#13;
5.1 De Boer c.s. wijzen er in hun memorie van&#13;
antwoord/grieven op, dat geïntimeerden nrs. 5&#13;
en 6 na partiële boedelscheiding geen medeeigenaren/&#13;
verpachters van de in het geding&#13;
zijnde grond meer zijn. Anders dan De Boer&#13;
c.s. en ook Antonides aangeven, betekent&#13;
deze omstandigheid echter niet dat Antonides&#13;
geïntimeerden nrs. 5 en 6 ten onrechte in het&#13;
appèl heeft betrokken. Zij zijn partij in de&#13;
procedure geweest en onder andere op het&#13;
punt van de kostenveroordeling kan de uitspraak&#13;
in hoger beroep voor hen nog gevolgen&#13;
hebben. Het hof leest in de memorie van&#13;
antwoord in incidenteel appèl ook niet, dat&#13;
Antonides bepleit dat hij ten dele in zijn&#13;
hoger beroep tegen geïntimeerden nrs. 5 en 6&#13;
niet-ontvankelijk wordt verklaard.&#13;
5.2 Datgene wat De Boer c.s. in de toelichting&#13;
op hun eerste grief in incidenteel appèl betogen&#13;
is op zichzelf juist. In een geval als het&#13;
onderhavige, waar gelijktijdig vorderingen tot&#13;
indeplaatsstelling en tot ontbinding wegens&#13;
toerekenbare tekortkoming aan de orde zijn,&#13;
dient de rechter eerst een oordeel over de vordering&#13;
tot ontbinding te geven. Die vordering&#13;
is immers gericht tegen de bestaande pachter&#13;
en toewijsbaarheid van die vordering brengt&#13;
mee dat een inhoudelijke beoordeling van&#13;
diens vervanging door een andere pachter niet&#13;
meer aan de orde kan komen. Een afwijzing&#13;
van die indeplaatsstelling naar billijkheid,&#13;
zoals in het bestreden vonnis is geschied, is&#13;
dan onjuist. Een oordeel over de vordering tot&#13;
indeplaatsstelling kan dan alleen een afwijzing&#13;
wegens het ontbreken van belang daarbij zijn.&#13;
Nu de vordering tot indeplaatsstelling in het&#13;
bestreden vonnis ook daadwerkelijk is afgewezen,&#13;
hebben De Boer c.s. echter geen&#13;
belang bij hun grief. Om deze reden faalt die&#13;
alsnog.&#13;
5.3 Met zijn eerste grief in principaal appèl&#13;
bestrijdt Antonides de gronden voor de in&#13;
eerste aanleg uitgesproken ontbinding van de&#13;
pachtovereenkomst. Het hof oordeelt hierover&#13;
als volgt. Vaststaat, dat (de maatschap)&#13;
Antonides de bedrijfsvoering vanuit het adres&#13;
te Veenwouden in 1999 heeft gestaakt. Met&#13;
betrekking tot het gebruik van de percelen in&#13;
geschil is in ieder geval erkend, dat het gras&#13;
van die percelen aan Van der Ploeg is verkocht.&#13;
Antonides heeft daarover in eerste aanleg&#13;
doen stellen (conclusie van antwoord in&#13;
reconventie, nr. 22): “Na verkrijging van de&#13;
boerderij middels een kavelruil is door&#13;
Antonides en Van der Ploeg de afspraak&#13;
gemaakt dat laatstgenoemde het gras kon verkrijgen&#13;
tegen een bepaalde vergoeding. Van&#13;
een gebruiksrecht (...) is volgens Antonides&#13;
geen sprake.” Ter comparitie heeft Antonides&#13;
over deze grasverkoop nader verklaard: “Het&#13;
(...) perceel wordt door mij gegreppeld,&#13;
gehekkeld en bemest. Al deze werkzaamheden&#13;
worden door een loonbedrijf voor mij&#13;
verricht (...). Het gras wat van dit perceel&#13;
wordt gewonnen wordt door mij verkocht&#13;
aan Van der Ploeg. Van der Ploeg maait dit&#13;
gras of jaagt zijn koeien in dit land die het&#13;
gras dan consumeren. Van der Ploeg betaalt&#13;
mij per hectare een redelijke prijs.” Uit deze&#13;
verklaring moet worden afgeleid dat Van der&#13;
Ploeg geheel is vrijgelaten in de wijze waarop&#13;
hij het gras wint en dat dit – met instemming&#13;
van Antonides – ook geschiedt door beweiding.&#13;
Gelet hierop is sprake van overeengekomen&#13;
ingebruikgeving van de grond aan Van&#13;
der Ploeg. Er kan dan geen sprake meer zijn&#13;
van een persoonlijk gebruik door Antonides,&#13;
waartoe art. 25 Pw volgens de rechtspraak de&#13;
pachter verplicht.&#13;
5.4 In de toelichting op zijn eerste grief gaat&#13;
Antonides in op wat hij ter comparitie “gezegd&#13;
zou hebben”, maar hij voert niet (voldoende)&#13;
aan dat zijn uitlatingen in het proces-verbaal&#13;
van de comparitie onjuist zijn weergegeven.&#13;
Uit datgene wat hij betoogt leidt het hof af&#13;
dat hij van mening is dat Van der Ploeg weliswaar&#13;
het van de grond afkomstige gras&#13;
gebruikt, maar dat hij – Antonides – niettemin&#13;
persoonlijk de grond gebruikt, aangezien hij&#13;
de met die grond samenhangende melk- en&#13;
mestrechten benut. Het hof is echter van oordeel&#13;
dat het voor goed pachterschap vereiste&#13;
persoonlijk gebruik van de grond in feitelijke&#13;
zin (gebruik maken van het opbrengend vermogen)&#13;
dient te worden opgevat. Het louter&#13;
benutten van met grond samenhangende productierechten&#13;
voldoet niet aan deze eis. De&#13;
vereiste persoonlijke betrokkenheid bij het&#13;
gebruik wordt ook niet bereikt doordat&#13;
Antonides door middel van een loonwerker&#13;
de bemesting, het hekkelen en het greppelen&#13;
van de grond voor zijn rekening neemt. Dit&#13;
zijn immers werkzaamheden die weliswaar&#13;
ten dienste staan aan het gebruik van de&#13;
grond, maar niet dat gebruik omvatten of&#13;
mede bepalen. Ook het feit dat geen afspraken&#13;
voor meerdere jaren zijn gemaakt, doch van&#13;
jaar tot jaar wordt bezien of “grasverkoop”&#13;
zal plaatsvinden doet niet af aan het feit, dat&#13;
de grond gedurende meerdere jaren aan Van&#13;
der Ploeg in gebruik is gegeven. Het hof constateert&#13;
bovendien, dat Antonides niets aanvoert&#13;
waaruit volgt dat het gebruik inmiddels&#13;
is beëindigd. Ten slotte wordt nog overwogen&#13;
dat aan overeengekomen ingebruikgeving aan&#13;
Van der Ploeg niet in de weg staat dat een&#13;
jaarlijks wisselende tegenprestatie wordt betaald&#13;
en/of dat deze alleen de kostprijs dekt.&#13;
Ook indien kwalificatie van de rechtsverhouding&#13;
als (een) onderpachtovereenkomst(en&#13;
van jaar tot jaar) niet op zijn plaats is, is niettemin&#13;
sprake van strijd met de verplichting tot&#13;
persoonlijk gebruik van art. 25 Pw indien het&#13;
feitelijke gebruik van het gepachte aan een&#13;
derde wordt afgestaan.&#13;
5.5 Het bovenstaande brengt het hof tot het&#13;
oordeel dat de pachtrechter in eerste aanleg&#13;
terecht heeft aangenomen dat Antonides zijn&#13;
verplichting tot persoonlijk gebruik van het&#13;
gepachte niet is nagekomen. In beginsel geeft&#13;
deze tekortkoming De Boer c.s. recht op ontbinding&#13;
van de pachtovereenkomst. De ontbinding&#13;
wordt echter niet uitgesproken,&#13;
indien de tekortkoming gelet op haar bijzondere&#13;
aard of geringe betekenis de ontbinding&#13;
met haar gevolgen niet rechtvaardigt (art. 6:265&#13;
BW). Het is aan de pachter om een gemotiveerd&#13;
beroep te doen op omstandigheden die&#13;
hiertoe moeten leiden.&#13;
5.6 Antonides voert aan dat op grond van de&#13;
billijkheid moet worden gekeken naar de&#13;
omstandigheden waaronder de afspraak met&#13;
Van der Ploeg tot stand is gekomen (kavelruil).&#13;
Het hof acht die omstandigheden niet&#13;
van dien aard, dat zij aan de tekortkoming een&#13;
“bijzondere aard” of een “geringe betekenis”&#13;
doen toekomen. Die omstandigheden kunnen&#13;
Antonides ook naar redelijkheid en billijkheid&#13;
niet baten. Een en ander geldt ook hierom,&#13;
omdat Antonides zonder enig voorafgaand&#13;
contact met de verpachter tot ingebruikgeving&#13;
van de grond aan Van der Ploeg is overgegaan,&#13;
terwijl niet is gesteld of gebleken dat zo’n&#13;
contact niet mogelijk was of niet van Antonides&#13;
kon worden gevergd. Voorts staat ook het&#13;
(mogelijke) feit dat verlies van de grond (met&#13;
melkquotum) zou leiden tot een inkomensderving&#13;
van € 7.056,– per jaar aan ontbinding&#13;
niet in de weg, nu Antonides niets aanvoert&#13;
waaruit volgt dat deze opbrengstderving zijn&#13;
bedrijf dusdanig zal treffen dat om deze reden&#13;
zijn tekortkoming ontbinding niet zou rechtvaardigen,&#13;
nog daargelaten dat het verlies van&#13;
de grond meebrengt dat hij de door hem&#13;
gestelde werkzaamheden niet langer behoeft&#13;
uit te (doen) voeren.&#13;
5.7 Een en ander leidt tot het oordeel, dat de&#13;
eerste grief in principaal appèl faalt. De tweede&#13;
grief in principaal appèl behoeft geen beoordeling,&#13;
aangezien de ontbinding wordt uitgesproken&#13;
in verband met een tekortkoming&#13;
van Antonides, waaraan de houding van&#13;
Antonides jr. voor de toekomst niet kan afdoen.&#13;
5.8 Met hun tweede grief in incidenteel appèl&#13;
klagen De Boer c.s. over de afwijzing in eerste&#13;
aanleg van een aantal nevenvorderingen. Het&#13;
hof zal die achtereenvolgens bespreken.&#13;
5.9 De Boer c.s. vorderen dat Antonides&#13;
wordt veroordeeld tot het verwijderen van&#13;
een aantal dammen op het verpachte, welke&#13;
door Antonides zonder toestemming van de&#13;
verpachtster zouden zijn aangebracht. Antonides&#13;
voert ten verwere aan, dat die dammen&#13;
reeds in 1974, omstreeks het tijdstip waarop&#13;
de pachtovereenkomst is aangegaan, in het&#13;
kader van een ruilverkaveling zijn aangebracht.&#13;
Nu De Boer c.s. zich beroepen op de gevolgen&#13;
van door hen gestelde feiten en Antonides&#13;
onderbouwd verweer heeft gevoerd, rust op&#13;
De Boer c.s. de bewijslast van het door&#13;
Antonides aanbrengen van de bewuste dammen.&#13;
Gelet op het door Antonides gestelde en&#13;
door De Boer c.s. niet weersproken tijdstip&#13;
waarop de dammen zijn aangebracht, is er&#13;
geen aanleiding tot omkering van de bewijslast&#13;
naar redelijkheid en billijkheid met de argumentatie&#13;
dat Antonides nog over de stukken&#13;
van de ruilverkaveling, waaruit de juistheid&#13;
van zijn standpunt kan blijken, zou moeten&#13;
beschikken. Dit ligt immers na zo’n tijdverloop&#13;
niet zonder meer voor de hand. Het hof&#13;
leest in de stukken niet, dat De Boer c.s.&#13;
bewijs van hun stelling aanbieden. Deze vordering&#13;
is dan ook door de pachtkamer in eerste&#13;
aanleg terecht afgewezen, zodat de grief in&#13;
zoverre ongegrond is.&#13;
5.10 Antonides heeft erkend dat hij in 1974&#13;
beide gepachte percelen heeft samengebracht&#13;
door het dempen van een greppel. Hij heeft&#13;
niet gesteld daarvoor toestemming van zijn&#13;
verpachtster te hebben gekregen. Hij heeft&#13;
echter wel aangevoerd dat niet van een waterdragende&#13;
sloot sprake was, dat door het dempen&#13;
de bewerkbaarheid van het perceel aanzienlijk&#13;
is vergroot en dat hij ter zake nimmer&#13;
is aangesproken. Nu tegen het dempen van de&#13;
sloot gedurende bijna 30 jaar geen bezwaar is&#13;
gemaakt, is het hof van oordeel dat het naar&#13;
maatstaven van redelijkheid en billijkheid&#13;
onaanvaardbaar zou zijn indien De Boer c.s.&#13;
thans nog aanspraak op het herstel van die&#13;
sloot kunnen maken. Het hof overweegt daarbij&#13;
nog, dat het enerzijds aannemelijk is dat&#13;
het samenvoegen van de percelen hun&#13;
bewerkbaarheid heeft vergroot, terwijl anderzijds&#13;
geen onderbouwing is gegeven voor de&#13;
stelling – en ook niet voor de hand ligt – dat&#13;
er door de handelwijze van De Boer problemen&#13;
met de waterafvoer zijn ontstaan. Gelet&#13;
op een en ander is er ook geen grond voor de&#13;
aanname dat De Boer in het kader van zijn&#13;
verplichting tot oplevering van het gepachte&#13;
in goede staat tot het graven van de sloot&#13;
gehouden is. De grief faalt in zoverre.&#13;
5.11 Wat betreft de vordering tot overlegging&#13;
van justificatoire bescheiden op basis waarvan&#13;
kan worden berekend hoe groot het met het&#13;
verpachte samenhangende melkquotum is&#13;
overweegt het hof dat De Boer c.s. bij een&#13;
veroordeling van Antonides op dit punt&#13;
belang kunnen hebben nu vaststaat de pacht&#13;
eindigt. De veroordeling zal worden uitgesproken.&#13;
De vordering van De Boer c.s. tot&#13;
betaling van 50% van de waarde van de melkproductierechten&#13;
kan evenwel niet worden&#13;
toegewezen, aangezien een verplichting van&#13;
Antonides daartoe niet uit het pachtrecht&#13;
volgt en niet is gesteld dat een dergelijke wijze&#13;
van afrekening met betrekking tot het melkquotum&#13;
is overeengekomen. Bij gebreke van&#13;
dit laatste kunnen De Boer c.s. – tenzij partijen&#13;
alsnog anders overeenkomen – alleen aanspraak&#13;
maken op verkrijging van het met het&#13;
gepachte samenhangende melkquotum tegen&#13;
betaling aan de pachter van 50% van de verkeerswaarde&#13;
van dat melkquotum. Zij hebben&#13;
dit echter niet gevorderd. In zoverre faalt de&#13;
grief.&#13;
5.12 De slotsom luidt, dat de grieven in principaal&#13;
appèl falen en in incidenteel appèl&#13;
alleen de tweede grief – ten dele – gegrond is.&#13;
Het vonnis van 19 augustus 2003 zal alleen in&#13;
zoverre worden vernietigd, dat Antonides alsnog&#13;
zal worden veroordeeld tot overlegging&#13;
van justificatoire bescheiden als gevorderd.&#13;
Antonides zal worden veroordeeld in de kosten&#13;
van het principaal appèl en De Boer c.s. in&#13;
die van het incidenteel appèl. Bij dit laatste&#13;
overweegt het hof nog, dat niet is gesteld of&#13;
gebleken dat Antonides niet vrijwillig aan zijn&#13;
verplichting tot overlegging van justificatoire&#13;
bescheiden zou hebben voldaan, zodat ook&#13;
het gedeeltelijk slagen van de tweede grief in&#13;
incidenteel appèl niet leidt tot een andere&#13;
beslissing omtrent de kosten.&#13;
6 De beslissing&#13;
Het hof, rechtdoende in principaal en incidenteel&#13;
hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Leeuwarden, sector kanton, locatie Leeuwarden,&#13;
van 19 augustus 2003, waarvan beroep,&#13;
voor zover in conventie gewezen en voor&#13;
zover in reconventie gewezen, behoudens&#13;
voor zover in reconventie het meer of anders&#13;
gevorderde is afgewezen, vernietigt dat vonnis&#13;
wat betreft dit laatste en, alleen in zoverre&#13;
opnieuw rechtdoende:&#13;
veroordeelt Antonides tot overlegging aan De&#13;
Boer c.s. van justificatoire bescheiden op basis&#13;
waarvan kan worden berekend welke de&#13;
omvang is van de melkproductierechten die&#13;
behoren bij het voormalige gepachte;&#13;
wijst af hetgeen in reconventie meer of anders&#13;
is gevorderd;&#13;
veroordeelt Antonides in de kosten van het&#13;
principaal appèl, aan de zijde van geïntimeerden&#13;
nrs. 1 t/m 4 tot op heden begroot op&#13;
€ 205,– wegens griffierecht en € 771,–&#13;
wegens salaris;&#13;
veroordeelt geïntimeerden nrs. 1 t/m 4 in de&#13;
kosten van het incidenteel appèl, aan de zijde&#13;
van Antonides tot op heden begroot op&#13;
€ 385,50 wegens salaris.</content><legacyfootnotes/><footnotes><footnote/></footnotes><auteurs/><published>2006-01-01 00:00:00</published><modified>2006-01-01 00:00:00</modified><editiondate>2006-01-01</editiondate><htmlpath>https://denhollander.info/artikel/3798</htmlpath></article>
</articles></edition>
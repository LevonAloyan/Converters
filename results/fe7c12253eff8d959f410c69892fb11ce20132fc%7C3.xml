<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4173</id><udhid>UDH:TvAR/4173</udhid><titel>Taets van Amerongen / Teunissen (TvAR 2005/5259)</titel><searchwords><searchword>TvAR 1/2005</searchword><searchword>TvAR 2005/5259</searchword><searchword>UDH:TvAR/4173</searchword></searchwords><attachments><attachment><name>2005_nr 1_Rechtspraak_5259.pdf</name><extention>pdf</extention><url>https://denhollander.info/download/4132/ci</url></attachment></attachments><inleiding>[Pachtwet art. 25; BW art. 6:265]&#13;
&#13;
Pachtobject wordt sinds 1990 door zoon van&#13;
pachter gebruikt. Hierover heeft geen overleg&#13;
met de verpachter plaatsgevonden.&#13;
Handelwijze pachter heeft te gelden als in&#13;
strijd met zijn uit art. 25 Pw voortvloeiende&#13;
(kern)verplichting tot persoonlijk gebruik&#13;
van gepachte. Dit geldt ook als gebruik is&#13;
afgestaan aan zoon, die voorheen op bedrijf&#13;
meewerkte en voldoende waarborgen voor&#13;
behoorlijke bedrijfsvoering biedt. Vordering&#13;
tot indeplaatsstelling pas ingesteld toen&#13;
verpachter ontbinding van pachtovereenkomst&#13;
had gevorderd. Omtrent (gewekt&#13;
vertrouwen van) instemming verpachter&#13;
met gebruik door zoon onvoldoende&#13;
gesteld. Toerekenbare tekortkoming geeft&#13;
recht op ontbinding. Pachter dient&#13;
omstandigheden aan te voeren waaruit&#13;
volgt dat tekortkoming ontbinding niet&#13;
rechtvaardigt. Stellingen te dien aanzien&#13;
verworpen. Volgt ontbinding.</inleiding><content>ARREST IN DE ZAAK VAN:&#13;
Hendrik Maximilliaan Baron Taets van&#13;
Amerongen, wonende te Noordwijk,&#13;
appellant,&#13;
procureur: mr. P.C. Plochg,&#13;
tegen&#13;
J. Teunissen, wonende te Lunteren, gemeente&#13;
Ede,&#13;
geïntimeerde,&#13;
procureur: mr. J.M.J. Huver.&#13;
1 De procedure in eerste aanleg&#13;
De pachtkamer van de rechtbank Utrecht,&#13;
sectie kanton, locatie Amersfoort, heeft op&#13;
20 augustus 2002 een vonnis in conventie en&#13;
in reconventie gewezen tussen appellant (verder&#13;
te noemen: Taets van Amerongen) en geïntimeerde&#13;
(verder te noemen: Teunissen). Van&#13;
dat vonnis is afschrift aan dit arrest gehecht.&#13;
Naar het vonnis wordt verwezen voor de procesgang&#13;
in eerste aanleg, de in die instantie&#13;
genomen beslissing en de gronden daarvoor.&#13;
2 De procedure in hoger beroep&#13;
2.1 Bij exploot van 19 september 2002 is Taets&#13;
van Amerongen in hoger beroep gekomen van&#13;
genoemd vonnis met dagvaarding van Teunissen&#13;
voor dit hof.&#13;
2.2 Bij memorie van grieven heeft Taets van&#13;
Amerongen tegen het vonnis drie grieven aan-&#13;
gevoerd en toegelicht, een nieuwe productie&#13;
overgelegd en bewijs aangeboden, met conclusie&#13;
dat het hof het vonnis zal vernietigen,&#13;
zowel in conventie als in reconventie en alsnog&#13;
de pachtovereenkomst zal ontbinden met&#13;
afwijzing van de reconventionele vordering&#13;
tot indeplaatsstelling en met veroordeling van&#13;
Teunissen in de kosten van het geding in beide&#13;
instanties zowel in conventie als in reconventie.&#13;
2.3 Teunissen heeft bij memorie van antwoord&#13;
verweer gevoerd, bewijs aangeboden en geconcludeerd&#13;
dat het hof Taets van Amerongen&#13;
in zijn hoger beroep niet-ontvankelijk zal verklaren,&#13;
althans dat hoger beroep zal afwijzen&#13;
en het bestreden vonnis zal bekrachtigen,&#13;
zulks met verwerping van de door Taets van&#13;
Amerongen opgeworpen grieven, voor zover&#13;
nodig met aanvulling en/of verbetering der&#13;
gronden en Taets van Amerongen zal veroordelen&#13;
in de kosten van (het hof leest:) het&#13;
hoger beroep.&#13;
2.4 Taets van Amerongen is akte verleend van&#13;
het in het geding brengen van een nieuwe&#13;
productie met toelichting. Teunissen heeft bij&#13;
antwoordakte (“memorie van antwoord” genaamd)&#13;
op dit stuk gereageerd.&#13;
2.5 Ten slotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden:&#13;
I. Ten onrechte heeft de pachtkamer de conventionele&#13;
vordering afgewezen.&#13;
II. Ten onrechte heeft de pachtkamer de vordering&#13;
van Teunissen tot indeplaatsstelling&#13;
van zijn zoon toegewezen.&#13;
III. Ten onrechte heeft de pachtkamer Taets&#13;
van Amerongen veroordeeld in de kosten van&#13;
het geding.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde erkend dan wel&#13;
niet of onvoldoende betwist en mede op&#13;
grond van de in zoverre niet betwiste inhoud&#13;
van overgelegde producties, het navolgende&#13;
vast.&#13;
4.2 Bij pachtovereenkomst van 15 juni 1982&#13;
heeft Taets van Amerongen met ingang van&#13;
1 december 1982 voor de duur van zes jaren&#13;
aan Teunissen verpacht een perceel grond,&#13;
kadastraal bekend gemeente Renswoude, sectie&#13;
C, nr. 2055 (ged.) ter grootte van 1.65.00&#13;
ha. Deze overeenkomst is op 2 juli 1982 bij de&#13;
grondkamer voor Utrecht binnengekomen en&#13;
op 5 januari 1983 door die grondkamer goedgekeurd.&#13;
De lopende pachttermijn eindigt op&#13;
30 november 2006.&#13;
4.3 Art. 6 van de pachtovereenkomst bepaalt&#13;
onder meer, dat de pachter de pacht noch&#13;
geheel noch gedeeltelijk zal overdoen aan een&#13;
ander en het gepachte ook niet aan een ander,&#13;
geheel of gedeeltelijk, in gebruik mag geven of&#13;
zulk gebruik mag toelaten zonder schriftelijke&#13;
toestemming van de verpachter.&#13;
4.4 Sinds 1990 gebruikt de zoon van Teunissen,&#13;
J. Teunissen jr., het gepachte. Hij betaalt&#13;
ook de pachtprijs.&#13;
4.5 Teunissen jr. is geboren op 9 juli 1961. Hij&#13;
heeft de LTS (metaal) gevolgd en heeft een&#13;
opleiding doorlopen aan de Praktijkschool te&#13;
Barneveld, agrarische afdeling, met als specialismen&#13;
varkens en kalverhouderij. Hij heeft&#13;
voorts met succes de cursus EVTO doorlopen&#13;
en een veeverloskundige opleiding gevolgd.&#13;
Sinds 1978 werkte hij in het bedrijf van zijn&#13;
vader te Lunteren.&#13;
4.6 In 1993 is het gehele bedrijf van Teunissen&#13;
sr. op zijn zoon overgegaan. In 1994 heeft&#13;
Teunissen jr. zich gevestigd in Kesteren. Hij&#13;
heeft thans twee bedrijven (in Lunteren, waar&#13;
leghennen, vleesvarkens en rundvee worden&#13;
gehouden en in Kesteren, waar vleeskalveren&#13;
en leghennen worden gehouden). De van&#13;
Taets van Amerongen gepachte grond bevindt&#13;
zich op ongeveer 4 km afstand van het huisperceel&#13;
te Lunteren en wordt voornamelijk&#13;
gebruikt voor de maïsteelt voor de kalvermesterij&#13;
te Kesteren.&#13;
5 Beoordeling van het geschil in&#13;
hoger beroep&#13;
5.1 Tussen partijen staat vast, dat het pachtobject&#13;
sinds 1990 niet door Teunissen, maar&#13;
door diens zoon wordt gebruikt. Vaststaat&#13;
eveneens, dat de ingebruikgeving van het&#13;
gepachte aan de Teunissen jr. heeft plaatsgevonden&#13;
zonder voorafgaand overleg met Taets&#13;
van Amerongen. Deze situatie heeft circa&#13;
12 jaren voortgeduurd. De handelwijze van&#13;
Teunissen heeft te gelden als in strijd met zijn&#13;
uit art. 25 van de Pachtwet voortvloeiende&#13;
(kern)verplichting tot persoonlijk gebruik van&#13;
het gepachte. Bovendien is sprake van een&#13;
schending van art. 6 van de tussen partijen&#13;
gesloten pachtovereenkomst. Ook indien hier&#13;
sprake zou zijn van een “slordigheid”, zoals&#13;
Teunissen stelt, doet dat er niet aan af dat hier&#13;
sprake is van een toerekenbare tekortkoming&#13;
in de nakoming van de pachtovereenkomst.&#13;
Het feit dat de ingebruikgeving is geschied&#13;
aan een zoon van Teunissen, die voorheen op&#13;
het bedrijf meewerkte, kan aan die toerekenbare&#13;
tekortkoming evenmin afdoen. De wet&#13;
voorziet in de mogelijkheid om een zoon na&#13;
rechterlijke toetsing in de plaats van de pachter&#13;
te stellen indien de verpachter daarmee&#13;
niet instemt; met dit stelsel is niet verenigbaar&#13;
dat de pachter straffeloos op eigen initiatief,&#13;
zonder instemming van de verpachter, het&#13;
gebruik van het gepachte aan zijn zoon laat.&#13;
Dit geldt ook indien die zoon op zichzelf voldoende&#13;
waarborgen voor een behoorlijke&#13;
bedrijfsvoering biedt. Het hof merkt hierbij&#13;
nog op, dat geen sprake is van een kortstondig&#13;
afstaan van het eigen gebruik voorafgaand aan&#13;
een vordering tot indeplaatsstelling, maar dat&#13;
Teunissen het gebruik door zijn zoon 12 jaar&#13;
lang heeft laten voortduren en eerst een vordering&#13;
tot indeplaatsstelling aanhangig heeft&#13;
gemaakt toen Taets van Amerongen ontbinding&#13;
van de pachtovereenkomst had gevorderd.&#13;
5.2 Het hof begrijpt uit de stellingen van Teunissen&#13;
dat hij betoogt dat Taets van Amerongen&#13;
op de hoogte is geweest van het gebruik&#13;
door de zoon en hetzij daarmee stilzwijgend&#13;
heeft ingestemd, hetzij bij Teunissen het&#13;
gerechtvaardigd vertrouwen van instemming&#13;
heeft gewekt. Het enkele feit dat girale betalingen&#13;
van de pachtprijs door Teunissen jr.&#13;
zijn verricht is echter onvoldoende om daaruit&#13;
zo’n (vertrouwen van) instemming af te leiden.&#13;
Daarbij is – nog afgezien van art. 6:30&#13;
BW – van belang dat er zonder bijzondere&#13;
omstandigheden, die niet zijn gesteld, niet van&#13;
kan worden uitgegaan dat een verpachter (a)&#13;
zich uitdrukkelijk rekenschap geeft van het op&#13;
pachtbetalingsafschriften vermelde adres van&#13;
de betalende persoon en (b) hij daaraan&#13;
bovendien gevolgtrekkingen verbindt voor&#13;
het feitelijk gebruik van het verpachte. In het&#13;
onderhavige geval komt daar nog bij dat de&#13;
voornaam van Teunissen jr. met dezelfde&#13;
voorletter begint als die van Teunissen sr.,&#13;
zodat niet zonder meer behoeft op te vallen&#13;
dat degene die de betaling verricht niet de&#13;
pachter is.&#13;
Teunissen heeft verder nog melding gemaakt&#13;
van “enkele gesprekken die Teunissen sr. in de&#13;
loop der jaren voerde met Taets van Amerongen”.&#13;
Hij heeft over die gesprekken echter&#13;
niet meer gesteld dan dat Taets van Amerongen&#13;
daaruit “bijvoorbeeld eveneens” op de&#13;
hoogte was van het feit dat Teunissen sr.&#13;
“naast zijn agrarische activiteiten in ‘gewone’&#13;
loondienst was bij de Leger des Heils-inrichting&#13;
nabij Lunteren” en dat Taets van Amerongen&#13;
wist dat “Teunissen jr. de feitelijke&#13;
werkzaamheden uitoefende”. Verdere bijzonderheden&#13;
over de gesprekken zijn niet vermeld.&#13;
Hetgeen wel is vermeld is te weinig om&#13;
te kunnen gelden als deugdelijke onderbouwing&#13;
van de stelling dat Taets van Amerongen&#13;
in (de jaren na) 1990 heeft geweten van de&#13;
overgang van de exploitatie op de zoon van&#13;
Teunissen, laat staan dat daaruit kan worden&#13;
afgeleid dat het vertrouwen van diens instemming&#13;
hiermee is gewekt. Teunissen heeft ten&#13;
slotte nog gewezen op een geschil over de&#13;
pachtprijs in de jaren 1982-1983, waarbij de&#13;
geplande bedrijfsopvolging door Teunissen jr.&#13;
ter sprake zou zijn gekomen (conclusie van&#13;
dupliek/repliek, nr. 3, memorie van antwoord,&#13;
nr. 7). Het hof is echter van oordeel dat mogelijke&#13;
bekendheid bij Taets van Amerongen in&#13;
1982/1983 met een geplande bedrijfsopvolging&#13;
door Teunissen jr. nog niet meebrengt,&#13;
dat hij in 1990 bedacht had moeten zijn op&#13;
een overgang van de exploitatie op Teunissen&#13;
jr. zonder voorafgaand overleg met de verpachter.&#13;
Ook volgt uit alleen het gestelde niet&#13;
dat Teunissen erop mocht vertrouwen dat&#13;
Taets van Amerongen geen bezwaren had&#13;
tegen een toekomstige overdracht van de&#13;
exploitatie zonder enige vorm van overleg.&#13;
Voor zover Taets van Amerongen weinig interesse&#13;
in het gebruik van het gepachte toonde&#13;
is dat een omstandigheid die in het bovenstaande&#13;
geen wijziging brengt. Zelfs zou hieraan&#13;
de gevolgtrekking kunnen worden verbonden&#13;
dat Teunissen er te minder op mocht&#13;
vertrouwen dat Taets van Amerongen van de&#13;
feitelijke situatie op de hoogte was en er door&#13;
zijn afzijdige houding stilzwijgend mee instemde.&#13;
Al met al is het hof van oordeel dat Teunissen&#13;
onvoldoende heeft gesteld ter onderbouwing&#13;
van zijn stelling dat Taets van Amerongen op&#13;
de hoogte is geweest van het gebruik door&#13;
Teunissen jr. en hetzij daarmee stilzwijgend&#13;
heeft ingestemd, hetzij bij Teunissen het&#13;
gerechtvaardigd vertrouwen van instemming&#13;
heeft gewekt. Er bestaat dan geen aanleiding&#13;
om over te gaan tot bewijslevering of tot een&#13;
onderzoek naar mogelijke correspondentie&#13;
inzake de procedure voor de Centrale Grondkamer&#13;
in 1982/1983, zoals Teunissen voorstaat.&#13;
5.3 Een toerekenbare tekortkoming van de&#13;
pachter geeft aan zijn wederpartij het recht&#13;
om de overeenkomst te doen ontbinden (art.&#13;
6:265 BW). Daarbij behoeft niet enig bijzonder&#13;
belang bij de ontbinding te worden&#13;
gesteld. Een en ander is slechts anders, indien&#13;
de tekortkoming, gezien haar bijzondere aard&#13;
of geringe betekenis, de ontbinding met haar&#13;
gevolgen niet rechtvaardigt. Het is aan de&#13;
pachter om de omstandigheden te stellen en&#13;
zo nodig te bewijzen die tot toepassing van&#13;
deze uitzondering aanleiding kunnen geven.&#13;
Inzake hetgeen Teunissen in dit verband aanvoert&#13;
overweegt het hof het volgende. Het feit&#13;
dat aan de overige verplichtingen uit de pachtovereenkomst&#13;
(pachtprijs, onderhoud gepachte)&#13;
is voldaan doet niet af aan déze tekortkoming&#13;
en kan als zodanig dan ook niet tot toepassing&#13;
van de uitzondering leiden. Het feit dat&#13;
Teunissen jr. voldoende waarborgen voor een&#13;
behoorlijke bedrijfsvoering biedt brengt voorts,&#13;
mede gelet op de lange duur waarin Teunissen&#13;
jr. de exploitatie is gelaten, nog niet mee dat&#13;
de tekortkoming als van geringe betekenis&#13;
dient te worden beschouwd. Hetgeen Teunissen&#13;
stelt in zijn conclusie van antwoord/eis&#13;
onder nrs. 7 en 8 omtrent de gevolgen van&#13;
verlies van het gepachte voor Teunissen jr. is&#13;
onvoldoende met verifieerbare gegevens onderbouwd&#13;
om te kunnen gelden als een voldoende&#13;
aanknopingspunt voor de aanname, dat de&#13;
gevolgen van ontbinding zo ernstig zijn als&#13;
Teunissen suggereert, geheel in het midden&#13;
gelaten of die gevolgen gelet op hetgeen voor&#13;
het overige is overwogen aan ontbinding in de&#13;
weg zouden kunnen staan.&#13;
5.4 Uit hetgeen tot nu toe is overwogen volgt&#13;
de gegrondheid van grief I. De pachtovereenkomst&#13;
dient alsnog te worden ontbonden.&#13;
Het hof ziet in hetgeen Teunissen bij conclusie&#13;
van dupliek/repliek, nr. 5 slot, heeft gesteld&#13;
en het ontbreken van een reactie van Taets van&#13;
Amerongen daarop aanleiding, de ontbinding&#13;
uit te spreken per 1 november 2003. Gelet op&#13;
het oordeel over de ontbinding heeft Teunissen&#13;
geen belang meer bij beoordeling van de&#13;
vordering tot indeplaatsstelling, zodat die&#13;
vordering alsnog moet worden afgewezen.&#13;
Grief II is dus eveneens gegrond. De gegrondheid&#13;
van grief III volgt uit de gegrondheid van&#13;
de twee eerdere grieven. Teunissen zal worden&#13;
veroordeeld in de proceskosten. Dat geldt&#13;
ook voor de kosten van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
vernietigt het tussen partijen gewezen vonnis&#13;
van de pachtkamer van de rechtbank Utrecht,&#13;
sectie kanton, locatie Amersfoort, van 20 augustus&#13;
2002 in conventie en in reconventie en,&#13;
opnieuw rechtdoende:&#13;
in conventie:&#13;
ontbindt de tussen partijen bestaande pachtovereenkomst&#13;
ter zake van het perceel grond,&#13;
kadastraal bekend gemeente Renswoude, sectie&#13;
C, nr. 2055 (ged.), groot 1.65.00 ha met&#13;
ingang van 1 november 2003;&#13;
in reconventie:&#13;
wijst de vordering van Teunissen tot indeplaatsstelling&#13;
van Jan Teunissen jr. in de tussen&#13;
partijen bestaande pachtovereenkomst alsnog&#13;
af;&#13;
in conventie en in reconventie:&#13;
veroordeelt Teunissen in de kosten van het&#13;
geding in beide instanties, aan de zijde van&#13;
Taets van Amerongen begroot op € 55,56&#13;
wegens kosten exploot, € 82,– wegens griffierecht&#13;
en € 675,– wegens salaris gemachtigde&#13;
voor de procedure in eerste aanleg en op&#13;
€ 77,56 wegens kosten exploot, € 193,– wegens&#13;
griffierecht en € 1.157,– wegens salaris voor&#13;
de procedure in hoger beroep tot op heden.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4173</htmlpath></article>
</articles></edition>
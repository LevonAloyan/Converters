<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2014</searchword><id>11481</id><udhid>UDH:TvAR/11481</udhid><titel>Sancties in het agrarisch recht - Verslag jaarvergadering 2014 Vereniging voor Agrarisch Recht</titel><searchwords><searchword>TvAR 6/2014</searchword><searchword>UDH:TvAR/11481</searchword></searchwords><attachments><attachment><name>16864.pdf</name><extention>pdf</extention><url>https://denhollander.info/download/16864/ci</url></attachment></attachments><inleiding>&lt;h2&gt;1. Inleiding&lt;/h2&gt;&#13;
&lt;p&gt;Op vrijdag 4 april 2014 vond in Papendal te Arnhem de 55ste Algemene Ledenvergadering van de Vereniging voor Agrarisch Recht plaats. In deze bijdrage wordt verslag gedaan van het wetenschappelijke gedeelte van deze vergadering, dat in het teken stond van het thema &amp;lsquo;Sancties in het agrarisch recht&amp;rsquo;. Over dit thema is een viertal preadviezen geschreven, die in nummer 3 van jaargang 2014 van dit tijdschrift zijn gepubliceerd. Conform de behandeling ter vergadering zal hieronder eerst worden ingegaan op het preadvies van mevrouw mr. W.M.A.K. Parmet over het tuchtrecht. Vervolgens wordt het preadvies van de heer prof. mr. D.W. Bruil over cross-compliance besproken. Daarna wordt het preadvies over bestuursrechtelijke boetes en het EVRM van de hand van de heer mr. J.J.J. de Rooij besproken. Ten slotte zal het preadvies van de heer mr. S. Kant over controle en handhaving worden besproken. Naast de inleidingen door de preadviseurs zal per preadvies verslag worden gedaan van de discussie naar aanleiding van de preadviezen en de door de preadviseurs geponeerde stellingen.&lt;/p&gt;</inleiding><content>&lt;h2&gt;2. Tuchtrecht in de landbouw[1]&lt;/h2&gt;&#13;
&lt;h3&gt;2.1 Toelichting door mevrouw mr. W.M.A.K. Parmet&lt;/h3&gt;&#13;
&lt;p&gt;Mevrouw Parmet begint haar inleiding met een korte schets van de stand van zaken van het tuchtrecht in de landbouw. Het wettelijk tuchtrecht in de landbouw zal binnenkort verdwijnen. Minister Kamp heeft in een brief van 21 maart 2014 aan de Eerste Kamer aangegeven dat naar verwachting op 1 januari 2015 de wet opheffing bedrijfslichamen van kracht is en dat voor alle publiekrechtelijke taken de bevoegdheden en benodigde regelgeving dan gereed zijn. Dat geldt ook voor de uitvoering, het toezicht en de handhaving. Parmet merkt op dat deze planning van 1 januari 2015 zeer ambitieus en ze vraagt zich dan ook af of de deadline, die Minister Kamp heeft genoemd, gehaald gaat worden. Dit brengt volgens Parmet met zich mee dat haar bijdrage wat betreft het tuchtrecht van de publiekrechtelijke bedrijfsorganisatie enigszins mosterd na de maaltijd is. Dat was anders in voor de preadviseurs mevrouw Huijzer en de heer Fikkert die verantwoordelijk waren voor het preadvies &amp;lsquo;Tuchtrecht in de agrarische sector&amp;rsquo;[2] in 1994. In die tijd maakten op basis van de Landbouwkwaliteitswet (hierna: Lkw) en de zaaizaad- en plantgoedwet privaatrechtelijke controle-instellingen gebruik van de bevoegdheid tuchtrechtspraak in te stellen voor aangeslotenen. Kort gezegd waren de conclusies van de preadviseurs destijds dat het tuchtrecht effectief was en dat de rol van het tuchtrecht zou gaan groeien. Daarbij werd opgemerkt dat het tuchtrecht wel zodanig moest zijn ingericht dat werd voldaan aan de fundamentele beginselen van strafvervolging en &amp;ndash;oplegging. Daarnaast was het wenselijk dat in tweede aanleg een college bevoegd was om de zaak in volle omgang te behandelen. Dat betekende volgens de preadviseurs ook dat wetgeving aangepast zou moeten worden. De preadviseurs achtten het destijds wenselijk dat de gehele rechtsgang van de tuchtrechtspraak in een wet neergelegd zou worden. De aanpassing van de Wet tuchtrechtspraak bedrijfsorganisatie zou volgens de hen daarvoor een oplossing kunnen zijn.&lt;/p&gt;&#13;
&lt;p&gt;En het tuchtrecht groeide ook, zo vervolgt Parmet. Eind jaren negentig kwam er een wijziging in de Wet op de bedrijfsorganisatie waarin werd vastgelegd dat strafrecht niet meer het primaire handhavingssysteem was maar tuchtrecht. Dat betekende dat tuchtrecht het uitgangspunt was en dat voor een strafrechtelijke weg gekozen kon worden. Vervolgens is in 2004de Wet tuchtrechtspraak bedrijfsorganisatie, ook wel de Wet Turbo genoemd, in werking getreden en van toepassing verklaard op het grootste gedeelte van de Lkw. De conclusie die dus 20 jaar geleden werd getrokken (grotere rol van het tuchtrecht) was een juiste, zo stelt Parmet.&lt;/p&gt;&#13;
&lt;p&gt;Vervolgens gaat Parmet in op de geschiedenis van het tuchtrecht. Het agrarische tuchtrecht is ontstaan ten tijde van de landbouwcrisis eind jaren 20. Destijds maakte de landbouwcrisiswet het mogelijk om maatregelen te nemen in het belang van de landbouw. Op basis van het daarbij behorende Crisisorganisatiebesluit waren organisaties verplicht om in statuten te bepalen dat over georganiseerden tuchtrecht kon worden uitgeoefend. Waar in eerste instantie rechters uit eigen kring het tuchtrecht toepasten, werden dat later onafhankelijke rechters. Daarnaast werd het Voedselvoorzieningenbesluit 1941 vastgesteld. Opvallend was dat daarin louter strafrechtelijke bepalingen waren opgenomen. In die tijd liepen strafrecht en tuchtrecht dus door elkaar en er moest een uniforme berechting van economische delicten komen. Het resultaat was de inwerkingtreding van de Wet op de economische delicten in 1951. Op grond van deze wet moesten strafrechtelijke straffen en maatregelen worden opgelegd tenzij bij wet hiervan werd afgeweken. De wetgever heeft hier destijds ook gebruik van gemaakt door tuchtrechtspraak op te nemen in de Lkw, de Wet dieren en de Wet op de bedrijfsorganisatie.&lt;/p&gt;&#13;
&lt;p&gt;Parmet merkt op dat het tuchtrecht in verschillende regelingen is opgenomen. Ter illustratie verwijst zij naar de diverse tuchtgerechten die er bestaan in de agrarische sector. Op grond van de Lkw kennen we de stichting Kwaliteits Controle Bureau voor Groente en Fruit (KCB), de stichting Skal (biologische producten) en de stichting Bloembollenkeuringsdienst (teelmateriaal bloembollen). Deze organisaties houden toezicht op krachtens het Landbouwkwaliteitsbesluit 2007 gestelde regels. Op grond van het Besluit dierlijke producten zijn het Centraal orgaan voor Kwaliteitsaangelegenheden in de Zuivel (COKZ) en de Stichting Skal aangewezen. Voor wat betreft het tuchtrecht is de Lkw van overeenkomstige toepassing. De tuchtgerechten op grond van de Wet op de bedrijfsorganisatie zijn het Tuchtgerecht Productschap Vee en Vlees, het Tuchtgerecht Productschap Pluimvee en Eieren, het Tuchtgerecht Akkerbouwproductschappen en het Tuchtgerecht Productschap Vis.&lt;/p&gt;&#13;
&lt;p&gt;Kenmerkend voor het economisch tuchtrecht is volgens Parmet dat het tuchtrecht van toepassing is op een beperkte kring die met elkaar eigen regels hebben vastgesteld. Diegene die niet in die kring vallen, kunnen dus ook niet onder het tuchtrecht vallen. Parmet verwijst daarvoor naar de uitspraak van het College van Beroep voor het Bedrijfsleven van 30 december 2008 (AWB 07/1019) ten aanzien van een overtreding van de Verordening Knolcyperus. Oplegging van tuchtrechtelijke maatregelen geldt alleen voor ondernemingen waarvoor het Productschap is ingesteld. Het college was van mening dat derdenbinding niet kan leiden tot de mogelijkheid van het opleggen van tuchtrechtelijke maatregelen. Het lijkt er op dat het college van mening was dat strafrechtelijke vervolging wel mogelijk was. Dat was in deze casus echter een probleem zo stelt Parmet aangezien de strafrechtelijke vervolging moest zijn opgenomen in de verordening en daar was geen sprake van. Er was dus een vacu&amp;uuml;m.&lt;/p&gt;&#13;
&lt;p&gt;Vanuit de voorgaande casus komt Parmet bij de verhouding tussen het tuchtrecht en het stafrecht. De Wet op de bedrijfsorganisatie stelt dat in verordeningen wordt bepaald dat overtreding van die verordeningen feiten zijn waarvoor een tuchtrechtelijk maatregel kan worden opgelegd. Strafrechtelijke vervolging kan, op grond van art. 104 van de Wet bedrijfsorganisatie, alleen plaatsvinden indien de overtreding ernstige gevaren voor mens, dier en milieu vormt of het wederrechtelijk verkregen voordeel meer oplevert dan de boete die opgelegd kan worden. Een overtreding mag namelijk niet lonen. Deze strafrechtelijke vervolging is een uitzondering en behoeft de goedkeuring van de Minister. In deze verordeningen wordt de keuze voor straf- of tuchtrecht dus al in de regeling gemaakt. Dat is anders in de regeling van de hiervoor genoemde controle-instanties.&lt;/p&gt;&#13;
&lt;p&gt;Zo is in de Lkw bepaald dat het tuchtrecht niet aan de orde is indien de Officier van Justitie na overleg met de controle-instelling heeft beslist dat de overtreding strafrechtelijk wordt afgedaan. Parmet merkt op dat uit de praktijk blijkt dat aan deze afweging convenanten met de NVWA en het OM ten grondslag liggen.&lt;/p&gt;&#13;
&lt;p&gt;Parmet vervolgt haar toelichting met de opmerking dat ze in het preadvies niet is ingegaan op de verhouding met art. 6 EVRM. De vraag die Parmet zich daarbij stelt is of het economisch tuchtrecht voldoet aan art. 6 EVRM waarbij voorop staat de onafhankelijkheid en onpartijdigheid van de rechter alsmede de openbaarheid van de zitting en de uitspraak. Parmet merkt op dat het tuchtrecht daaraan voldoet en verwijst daarvoor naar het &amp;Ouml;zt&amp;uuml;rk-arrest (EHRM 21 februari 1984, NJ 1988,327). Daaruit volgt dat sprake is van strafvervolging indien de op te leggen sanctie een punitief en een afschrikkend karakter heeft, ook al is er slechts sprake van een gering delict. Dit is in het economisch tuchtrecht zeker het geval.&lt;/p&gt;&#13;
&lt;p&gt;Parmet vervolgt haar toelichting dat toen eind jaren &amp;rsquo;90 tuchtrecht in beeld kwam als uitgangspunt voor handhaving van publiekrechtelijk regelgeving in plaats van strafrecht dit aanleiding was de tuchtgerechten van de publiekrechtelijke bedrijfsorganisatie bij wet te regelen. In deWet Turbo zijn bepalingen opgenomen ten aanzien van de openbaarheid van tuchtzaken en de onafhankelijkheid van de gerechten. De uitspraken worden in het kader van openbaarheid gepubliceerd op www.tuchtrecht.nl. De tuchtrechtelijke bepalingen ten aanzien van controle-instellingen zijn iets anders geregeld zo stelt Parmet. Art. 13 van de Lkw verklaart een groot gedeelte van de Wet Turbo van overeenkomstige toepassing . Het betreft o.a. de tuchtrechtelijke maatregelen, de wijze waarop het tuchtgerecht uitspraak doet en het beroep op bij het College van Beroep voor het bedrijfsleven. De samenstelling en bevoegdheid van deze tuchtgerechten zijn geregeld in het Tuchtrechtbesluit landbouwkwaliteitswet en meestal uitgewerkt in een eigen tuchtrechtreglement. Opvallend is dat de privaatrechtelijke organisaties de uitspraken niet publiceren. Parmet merkt hierbij op dat dit puur een organisatorische reden heeft. Ten aanzien van de procedures merkt Parmet op dat er sprake is van onderscheid tussen de publiekrechtelijke regeling die van privaatrechtelijke instellingen.&lt;/p&gt;&#13;
&lt;p&gt;Ze sluit haar toelichting af met een vooruitblik. Met de opheffing van de publiekrechtelijke bedrijfsorganisatie komt het tuchtrecht te vervallen, de Wet Turbo wordt ingetrokken. Voor de Lkw betekent dat dat artikelen van de Wet Turbo die van overeenkomstige toepassing zijn verklaard in de Lkw integraal in de Lkw worden opgenomen. De publiekrechtelijke taken worden overgenomen door de overheid en de publiekrechtelijk regelgeving wordt omgezet in regelgeving van de overheid en bestuursrechtelijk- of strafrechtelijk gehandhaafd. Uit de gesprekken die Parmet heeft gevoerd met beleidsmedewerkers blijkt dat tuchtrecht geen onderwerp van gesprek meer is maar dat er veel vragen zijn over de omzetting van de regelgeving en de concrete inrichting van de controle, toezicht en handhaving. Parmet vraagt zich ten slotte af of er plaats is voor het tuchtrecht in de toekomst. Parmet is van mening dat hier zeker plaats voor is. Private kwaliteitssystemen in de verschillende plantaardige en dierlijke sectoren zouden gebruik kunnen maken van tuchtrecht gebaseerd op een reglement. Of dit ook daadwerkelijk gaat gebeuren, is zeer te betwijfelen, zo stelt Parmet. Naar aanleiding van de toelichting worden geen vragen gesteld waardoor Parmet direct haar stellingen presenteert.&lt;/p&gt;&#13;
&lt;h3&gt;2.2 Discussie naar aanleiding van de stellingen&lt;/h3&gt;&#13;
&lt;p class="BroodtekstSchreefloos"&gt;&lt;span class="Cursief"&gt;1. De agrarische sector is beter af met tuchtrecht&lt;/span&gt;&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;2. Vanzelfsprekend komt, uit het oogpunt van uniformiteit, tuchtrecht te vervallen&lt;/span&gt;&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Is logisch vanuit rechtszekerheid&lt;/span&gt;&lt;/p&gt;&#13;
&lt;p&gt;Parmet is van mening dat de agrarische sector beter af is met tuchtrecht dan met strafrecht dat voor 2004 werd toegepast. Ze heeft vanuit haar ervaring gezien hoe het tuchtrecht werkt en hoe bepaalde ziektes in de sector zijn afgenomen door de werking van het tuchtrecht.&lt;/p&gt;&#13;
&lt;p&gt;De heer mr. R.B.R.Henke[3] maakt gebruik van de gelegenheid om te reageren. Hij geeft aan dat hij 1500 tuchtzaken heeft aangebracht. Henke merkt op dat men ervoor moet waken dat bij de ontmanteling van het tuchtrecht &amp;lsquo;oude schoenen&amp;rsquo; pas worden weggegooid als er nieuwe schoenen zijn. Daarnaast voorziet Henke een handhavingsprobleem aangezien de NVWA er een behoorlijke taak bij krijgt. Hij vraagt zich dan ook af hoe de &amp;lsquo;nieuwe schoenen&amp;rsquo; worden ingericht. Parmet reageert hierop en geeft aan dat ook de sector zich zorgen maakt over de vraag hoe het nieuwe systeem moet worden ingericht. Juist door het handhavingstekort werd tuchtrecht in het leven geroepen en nu, ruim 20 jaar later, wordt het weer omgedraaid. Ten aanzien van dit probleem vraagt zij de zaal of er idee&amp;euml;n zijn op het op te lossen.&lt;/p&gt;&#13;
&lt;p&gt;Henke geeft aan dat er zeker idee&amp;euml;n zijn. Er zijn redenen genoeg om het tuchtrecht te handhaven in het systeem en hij verwijst hiervoor naar de voedselsector waarin dossiers door de NVWA worden opgepakt die veel eerder door de sector opgepakt hadden kunnen worden. Daarbij is tuchtrecht volgens Henke goed mogelijk naast de andere bestaande vormen van handhaving. Henke wijst ten slotte nog op een probleem in de sector op dit moment. In de huidige regelgeving van het productschap staat een verplichting opgenomen om jaarlijks te controleren maar op grond van het EVRM vervalt het bestraffen van een overtreding na twee jaar. De vraag is dus hoe de NVWA aan de gegevens komt en hoe zij vervolgens binnen twee jaar een overtreding kunnen constateren en berechten. Volgens Henke is dat een gat in de handhaving. Parmet verwijst voor dit aspect naar het preadvies van de heer Kant. Ten slotte merkt Henke op dat hij een suggestie heeft om kleine administratieve vergrijpen in kleine beroepsgroepen onder het tuchtrecht te laten vallen. Dat zou volgens Henke passen in het kader van het &amp;lsquo;slim handhaven&amp;rsquo;. De heer Henke is dan ook erg benieuwd naar het wetsvoorstel.&lt;/p&gt;&#13;
&lt;p&gt;Mr. Bogaers[4] is van mening dat buiten de agrarische sector weinig kennis aanwezig is over het tuchtrecht. Zo wordt er nagenoeg niets gepubliceerd en ook, nu het agrarisch tuchtrecht verdwijnt, wordt er nauwelijks over geschreven. Bogaers vraagt zich dan ook af of het niet de eigen verantwoordelijkheid is van de sector om hieraan meer publiciteit te geven. Hierbij merkt hij direct op dat als er nu pas over zal worden geschreven de publicaties als mosterd na de maaltijd zullen komen. Bruil is het niet eens met de opmerking van Bogaers. Bruil geeft aan dat in de sector wel degelijk veel aandacht wordt besteed aan het tuchtrecht. De opgelegde boetes komen namelijk ook bij de landbouwpers hetgeen betekent dat er nadrukkelijk aandacht aan wordt besteed. Toch wordt hierover niets geschreven in het Parool of de Volkskrant, volgens Bogaers. Parmet reageert op de opmerking van Bogaers en stelt dat de opmerking van Bogaers een terechte constatering is. Parmet merkt daarbij op dat het niet aan het tuchtcollege is om het tuchtrecht te &amp;lsquo;promoten&amp;rsquo; maar juist de bedrijfslichamen de binding met de pers moeten zoeken. Er is ten aanzien van dit aspect een zekere gelatenheid, zo vult Bruil aan. Hij verwijst daarvoor naar een uitspraak van LTO die heeft aangegeven dat het verdwijnen van het tuchtrecht vervelend is maar geen ramp. De heer Van Dijk[5] merkt tot slot op dat bij tuchtrechtelijke procedures geen advocaat vereist is. Waarom er geen advocaat vereist is, is niet duidelijk. Een reden zou kunnen zijn dat de financi&amp;euml;le belangen dusdanig klein zijn dat geen advocaat nodig is. Deze aspecten kunnen een rol spelen bij de zekere gelatenheid van de opheffing van het tuchtrecht. Ten aanzien van de toekomst is Van Dijk het eens met Parmet dat het een verlies is voor de sector en dat we af moeten wachten hoe de sector hiermee omgaat. Er zal ongetwijfeld een aantal ongelukken komen door de opheffing van het tuchtrecht.&lt;/p&gt;&#13;
&lt;h2&gt;3. Inter easdem partes de eadem re ne bis sit actie[6]&lt;/h2&gt;&#13;
&lt;h3&gt;3.1 Toelichting door de heer prof. mr. D.W. Bruil&lt;/h3&gt;&#13;
&lt;p&gt;Bruil begint zijn toelichting met een korte inleiding. Aanleiding voor het schrijven van het preadvies was het arrest van het Europese Hof van Justitie van 5 juni 2012 (Polen/Bonda). De onvrede over het arrest is de reden geweest om dit preadvies te schrijven, zo vervolgt Bruil. Om de problematiek duidelijk te maken gaat Bruil vervolgens in op de casus die ten grondslag lag aan het arrest van het Hof. De man had een onjuiste oppervlakte opgegeven en daarvoor toeslagen ge&amp;iuml;nd. Hiervoor kreeg hij vervolgens een gevangenisstraf. Daarnaast kreeg de man een korting op de bedrijfstoeslag. De casus in de uitspraak van de Rechtbank Oost-Brabant had betrekking op een overtreding van het Varkensbesluit. De boer had onvoldoende afleidingsmateriaal en water ter beschikking gesteld aan zijn varkens. Hij kreeg naar aanleiding van deze overtreding een randvoorwaardenkorting opgelegd. In de strafrechtelijke procedure verklaarde de politierechter het OM niet ontvankelijk met verwijzing naar het ne bis en idem beginsel.&lt;/p&gt;&#13;
&lt;p&gt;Het ne bis in idem beginsel is al oud maar toch zit er volgens Bruil een aantal gaten in het beginsel. Ten eerste beperkt het beginsel zich tot punitieve sancties. Daarnaast is het beginsel volgens Bruil geen absoluut beginsel. Dat blijkt al uit de voorbehouden die Nederland heeft gemaakt bij internationale verdragen.&lt;/p&gt;&#13;
&lt;p&gt;Bruil vervolgt dat samenloop altijd mogelijk is maar in het strafrecht is het niet mogelijk om twee punitieve sancties op te leggen voor een overtreding. Daarmee rijst direct een interessante vraag: wat is nu een punitieve sanctie? Bij de vraag of er sprake is van een punitieve sanctie dient beoordeeld te worden hoe de sanctie in het nationale recht wordt gekwalificeerd, wat de aard van de inbreuk is en wat de aard en zwaarte van de sanctie is. Als die criteria worden bekeken in het licht van de randvoorwaardenkorting is Bruil van mening dat het Hof in de zaak Polen/Bonda duidelijk heeft uitgewerkt dat er geen sprake is van een punitieve sanctie. Het is een maatregel die ziet op het voorkomen van fraude met subsidies. Maar, zo vervolgt Bruil, daar is ook weer over te discussi&amp;euml;ren aangezien de maatregel soms verder gaat dan hetgeen de boer heeft ontvangen. In dat geval krijgt de maatregel weer een afschrikwekkend karakter. Daarnaast kan de korting gelden voor alle Europese subsidies en dus niet alleen voor de subsidie die in het concrete geval is aangevraagd. Het Hof heeft in het arrest aangegeven dat het woord sanctie niet in de regeling was genoemd waardoor het Hof tot het oordeel kwam dat er geen sprake was van een sanctie. De Nederlandse wetgever is daarin iets onvoorzichtiger geweest aangezien in de regeling GLB inkomenssteun nog het woord sancties wordt genoemd. Bruil verwacht dat bij de herziening van de regeling sancties en maatregelen de aanhef wordt vervangen door &amp;lsquo;administratieve maatregelen&amp;rsquo;. Hierdoor is het te billijken dat de maatregel een administratieve maatregel wordt genoemd.&lt;/p&gt;&#13;
&lt;p&gt;Dat is anders als de sanctie wordt opgelegd in het kader van de randvoorwaardenkorting. Deze korting ziet niet alleen op het GLB maar ook op andere regelingen van Europese oorsprong. Deze regelingen zijn ge&amp;iuml;mplementeerd in de Nederlandse wetgeving. Die regels gelden ook onafhankelijk van het GLB. In de Europese regelingen GLB zijn de regelingen aan elkaar geknoopt. Een agrari&amp;euml;r krijgt steun maar moet dan ook voldoen aan andere regelingen. Indien dat zo niet zou zijn ingericht (de cross-compliance), dan zouden die regelingen ook nageleefd moeten worden. Bruil vervolgt zijn toelichting met het voorbeeld van de rechtbank Oost-Brabant waarin de agrari&amp;euml;r het Varkensbesluit overtreedt, daarvoor een boete krijgt en vervolgens een randvoorwaardenkorting wordt opgelegd. In het licht van de beheersregeling zou de korting volgens Bruil als punitief aangemerkt moeten worden. Het is immers afschrikwekkend bedoeld. Kijkt men naar de overtreding van de beheersregeling dan kun je de korting dus wel degelijk zien als een extra punitieve sanctie. De rechtbank Oost-Brabant had volgens Bruil dan ook gelijk. De zaak Polen/Bonda was een andere situatie want daar ging het om overtreding van de GLB zelf. Dan is een dubbele sanctionering wel mogelijk. Daarnaast, zo vervolgt Bruil, is het ook terecht dat de overtreder in de zaak Polen/Bonda op die manier werd aangepakt. Hij had immers fraude gepleegd terwijl daar bij de overtreding van het Varkensbesluit geen sprake van was.&lt;/p&gt;&#13;
&lt;p&gt;Maar de vraag die vervolgens rijst is wanneer het beginsel kan worden ingeroepen. Het is mogelijk dat je eerst een randvoorwaardenkorting krijgt en vervolgens een boete maar het is ook mogelijk dat eerst een boete wordt opgelegd en later een randvoorwaardenkorting. In het laatste voorbeeld kun je er volgens Bruil niet mee weg komen dat je aanvoert dat je al gestraft bent. De Europese regeling bepaalt immers dat je de randvoorwaardenkorting moet opleggen. In dat geval zul je volgens Bruil een praktische benadering moeten kiezen. Indien de boete eerst wordt opgelegd, kun je verzoeken om de zaak aan te houden aangezien de randvoorwaardenkorting sowieso wordt opgelegd. In het geval dat de boete na de randvoorwaardenkorting komt, is het mogelijk om je te beroepen op het ne bis in idem beginsel. Bruil sluit zijn toelichting af met de woorden dat hij licht ziet in de tunnel van de dubbele sanctionering. De uitspraken doen in ieder geval recht aan het gevoel van boeren die worden geconfronteerd met dubbele straffen.&lt;/p&gt;&#13;
&lt;h3&gt;3.2 Discussie naar aanleiding van het preadvies en de toelichting&lt;/h3&gt;&#13;
&lt;p&gt;Bogaers merkt op dat het verhaal ingewikkeld is en hij vraagt zich af of de rechter dat nog kan volgen. Daarnaast wijst Bogaers erop dat de advocaat een zeer beperkte tijd heeft om zijn toelichting te geven. Bruil geeft aan dat de moeilijkheid in de cross-compliance zit. Je verbindt juridisch dingen met elkaar die niets met elkaar te maken hebben: het Varkensbesluit bijvoorbeeld en de GLB. Formeel hebben beide regelingen wel iets met elkaar te maken omdat ze allebei gebaseerd zijn op Europese regelgeving. In de Nederlandse situatie is al nagedacht over de vraag hoe omgegaan moet worden met de situatie waarin subsidie wordt verleend maar dat je daaraan wel voorwaarden verbindt die niets met het doel van de subsidie te maken hebben. Daar dient wel een wettelijke basis voor te zijn. De GLB heeft daar volgens Bruil formeel ook voor gezorgd. De boer krijgt steun maar dient zich te houden aan de andere Europese regelingen. Dat neigt naar d&amp;eacute;tournement de pouvoir, zo stelt Bruil. De bevoegdheid tot het opleggen van een sanctie/korting(?) is gegeven voor inkomensondersteuning en niet voor handhaving van het Varkensbesluit. Bruil verwacht dat de cross-compliance niet zal worden afgeschaft. Samenvattend geeft Bruil aan dat een korting geen punitieve sanctie is maar in het licht van de overtreding van de beheersregeling is het wel een punitieve sanctie want het heeft niets te maken met het GLB.&lt;/p&gt;&#13;
&lt;p&gt;De heer mr. P.A.G. Grijpstra[7] reageert op de opmerking van Bogaers dat het een ingewikkeld vraagstuk is. Grijpstra merkt op dat hij de behandelend advocaat is van de boer die is geconfronteerd met de dubbele straffen. Grijpstra had het verweer opgehangen aan het una via beginsel en het ne bis in idem beginsel. Het una via beginsel werd volgens Grijpstra gepasseerd maar het verweer ten aanzien van art. 50 van het Europees Handvest gehonoreerd. Deze zaak betrof volgens Grijpstra inderdaad een andere zaak dan de zaak in Polen. In de Nederlandse situatie ging het zowel in de bestuursrechtelijke als in de strafrechtelijke procedure over dezelfde overtreding van het Varkensbesluit. Ten aanzien van de beperkte tijd merkt Grijpstra op dat voorafgaand aan de zitting extra tijd gevraagd kan worden om een dergelijk preliminair verweer te voeren zodat het verweer duidelijk uiteengezet kan worden. Het verhaal van Grijpstra wordt gevolgd door een luid applaus van de aanwezigen.&lt;/p&gt;&#13;
&lt;p&gt;De heer mr. F.H. Schraven[8] reageert op de eerdere opmerking van Bogaers dat het ingewikkelde materie is. Het is volgens Schraven niet zo eenvoudig als door Bruil uiteen is gezet. Volgens Schraven dient zowel naar de processuele kant als naar de materi&amp;euml;le kant te worden gekeken. In de zaak bij de rechtbank Oost-Brabant gaat het over dezelfde overtreding, maar dat ligt anders bij cross-compliance. Het gaat erom dat feiten duidelijk zijn, welke partij de boete oplegt en over welk &amp;lsquo;gronddelict&amp;rsquo; het gaat. Dat het lastig is, blijkt wel uit het feit dat men in het fiscale boeterecht al veertig jaar bezig is om hier duidelijkheid over te krijgen.&lt;/p&gt;&#13;
&lt;h3&gt;3.3 Discussie naar aanleiding van de stellingen&lt;/h3&gt;&#13;
&lt;p class="BroodtekstSchreefloos"&gt;&amp;nbsp;&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Cross-compliance moet worden afgeschaft&lt;/span&gt;&lt;/p&gt;&#13;
&lt;p&gt;Hier ligt volgens Bruil de basis voor het probleem. Je verbindt aan een regeling voorwaarden die niets met die regeling te maken hebben. De heer mr. P. Beekhuizen[9] reageert hierop en geeft aan dat de discussie vereenvoudigd dient te worden. Een randvoorwaarde is het synoniem voor cross-compliance. Ten aanzien van de tweede stelling &amp;lsquo;De Nederlandse rechter dient randvoorwaardenkorting als punitieve sanctie aan te merken in het kader van een procedure over sancties beheersregelingen&amp;rsquo; is iedereen het eens. Er vindt geen discussie plaats over deze stelling.&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Opzet moet bewezen worden&lt;/span&gt;&lt;/p&gt;&#13;
&lt;p&gt;Bruil geeft aan dat bij sommige overtredingen opzet voorondersteld wordt. Bruil merkt hierbij op dat indien opzet in de delictsomschrijving staat, opzet ook bewezen moet worden. Opzet zorgt namelijk voor een hogere sanctie. Beekhuizen merkt op dat indien je werkelijk vol wilt houden dat het gaat om een administratief voorschrift, opzet geen rol speelt in deze discussie. Hier is echter nog geen duidelijkheid over want, zo stelt Beekhuizen, de Europese Commissie hinkt voortdurend tussen de twee redeneringen.&lt;/p&gt;&#13;
&lt;p&gt;De heer mr. H.J. Bronkhorst[10] reageert nog kort op de toelichting van Bruil ten aanzien van het ne bis in idem beginsel. Volgens Bronkhorst hebben we internationaal weinig houvast en vallen we nationaal bijna terug op de klassieke toepassing van het strafrecht. Hierop merkt Bruil op dat zowel de bestuursrechter als de strafrechter rekening houden met elkaars uitspraken.&lt;/p&gt;&#13;
&lt;p&gt;De heer Bronkhorst merkt op dat het niet meer recht hebben op subsidie anders is als een sanctie in zijn algemeenheid. De heer Bronkhorst merkt op dat rechtbanken het ook los zien. De heer Bronkhorst is weliswaar blij voor de advocaat die een gunstig vonnis heeft verkregen maar vraagt zich af of het vonnis stand houdt bij de Hoge Raad. Bruil geeft aan dat de Officier van Justitie in hoger beroep is gegaan tegen de uitspraak van de rechtbank Oost-Brabant.&lt;/p&gt;&#13;
&lt;p&gt;Bogaers geeft aan dat indien je ten onrechte subsidie hebt verkregen geen sprake is van een strafrechtelijk karakter van de terugvordering. Dat is anders als je wordt gekort op subsidies voor de komende jaren. Dat is volgens Bogaers wel een punitieve sanctie. Vervolgens merkt Bogaers op dat indien een sanctie wordt gesteld op overtreding van het GLB, het mogelijk zou moeten zijn om een Europees wetboek van Strafrecht op te stellen dat gericht is op handhaving van het landbouwbeleid. Schraven is van mening dat het Europees strafrecht niet ingesteld dient te worden. Volgens Bruil is het voldoende als het opleggen van een randvoorwaardenkorting een punitieve sanctie is. Dat gaat de Europese Commissie echter niet doen. De oplossing is volgens Bruil dat de Nederlandse rechter zegt dat er wel sprake is van een punitieve sanctie in het licht van de beheersregeling. Hoe dat af gaat lopen is voor Bruil nog onduidelijk.&lt;/p&gt;&#13;
&lt;p&gt;De heer ing. van der Lelij[11] heeft naar aanleiding van de discussie een vraag over situatie waarin een willekeurige veehouder geen Natuurbeschermingswetvergunning heeft aangevraagd en na controle blijkt dat hij meer dieren heeft dan hij mocht hebben. De heer Van der Lelij vraagt zich af hoe zich dat verhoudt met cross-compliance. Bruil merkt op dat daar voorbeelden van zijn want de controleurs constateren dat er sprake is van een overtreding die in het lijstje staat van beheersregelingen. Dat leidt volgens Bruil echter tot een vreemde situatie dat controleurs niet bevoegd zijn ten aanzien van de Natuurbeschermingswet maar wel controleren op naleving daarvan. Toch kan het leiden tot een korting.&lt;/p&gt;&#13;
&lt;p&gt;Beekhuizen merkt op dat hij ervan uitgaat dat er een randvoorwaardenkorting wordt opgelegd maar hij heeft hiervan geen specifieke gegevens.&lt;/p&gt;&#13;
&lt;p&gt;Bruil merkt op dat dit primair een taak is van de Provincie maar de Provincies voeren geen controles uit. De heer J. Meelkop (Omgevingsdienst) reageert op de opmerking van Bruil door aan te geven dat de Provincie controleert namens de NVWA. Er wordt in de praktijk een onderbouwd verslag afgegeven aan de NVWA die dat vervolgens weer doorspeelt naar Dienst Regelingen waarna een randvoorwaardenkorting wordt opgelegd. Hierop reageert Van der Lelij door op te merken dat er aanvragen liggen bij de Provincie waarop geen reactie wordt ontvangen. De Provincie erkent dit probleem. Ondernemers die een aanvraag hebben gedaan worden door te adviseren om geen korting opgelegd. Meelkop weet echter niet of dat advies op de juiste wijze aankomt bij Dienst Regelingen.&lt;/p&gt;&#13;
&lt;h2&gt;4. Bestuursrechtelijke boetes en het EVRM[12]&lt;/h2&gt;&#13;
&lt;h3&gt;4.1 Toelichting door de heer mr. J.J.J. de Rooij&lt;/h3&gt;&#13;
&lt;p&gt;De heer J.J.J. de Rooij geeft aan dat hij kort zal ingaan op zijn preadvies en vervolgens uitgebreider stil wil staan bij de stellingen. De Rooij begint zijn inleiding met de werkwijze van de bestuursrechter en de strafrechter bij bestuurlijke of strafrechtelijke boetes. Volgens De Rooij gaat de bestuursrechter korter door de bocht wat betreft boetes dan de strafrechter. De bestuurlijke boete wordt wel op steeds meer terreinen ingezet aangezien de bestuurlijke boete gemakkelijker en slagvaardiger toe te passen is. Zo kunnen mogelijke vormgebreken gepasseerd worden met toepassing van art. 6:22 Awb. In het preadvies heeft De Rooij aandacht besteed aan de vraag of de bestuursrechter wezenlijk anders denkt dan de strafrechter. De Rooij is van mening dat dit niet het geval is. Er zijn weliswaar verschillen maar deze zijn kleiner dan De Rooij op voorhand had verwacht. De Rooij merkt vervolgens op dat hij verwacht dat de bestuurlijke boete steeds belangrijker wordt en verwijst daarvoor naar de boetes op grond van de Meststoffenwet en de Wet arbeid vreemdelingen. Zijn verwachting is dat in de toekomst steeds meer rechtszaken komen over bestuurlijke boetes. In de toelichting wil De Rooij voornamelijk ingaan op de waarborgen in de procedure. Daarbij gaat hij vooral in op het recht om getuigen te horen en het leerstuk van het onrechtmatig verkregen bewijs. Bij deze twee aspecten zijn de verschillen tussen de bestuursrechter en de strafrechter zichtbaar. De Rooij gaat eerst in op het leerstuk van het onrechtmatig verkregen bewijs. Omdat veel regelgeving samenhangt, komt het in de praktijk vaak voor dat bij het onderzoek van het een, wordt gestuit op een overtreding van het ander. De Rooij geeft een voorbeeld in het kader van de Meststoffenwet waarbij de controleur gaat controleren in het kader van de productierechten maar gaandeweg constateert dat er problemen zijn met de gebruiksnormen. Het spreekt voor zich, zo geeft De Rooij aan, dat de controleur ook op een andere overtreding kan stuiten. Daarna gaat De Rooij in op de situatie waarin de boer in kwestie op een later moment telefonisch wordt gehoord ten aanzien van de tweede geconstateerde onregelmatigheid maar dat er geen cautie wordt gegeven. De vraag die dan rijst is of de controleur de cautie had moeten geven voor de tweede overtreding. De aanwezigen zijn van mening dat opnieuw de cautie gegeven zou moeten worden. De Rooij geeft aan dat op grond van de jurisprudentie van de Hoge Raad niet iedere keer de cautie gegeven moet worden. Daarnaast geeft De Rooij aan dat in deze situaties discussie kan ontstaan over de vraag in welke fase men is. Is er sprake van een controlerende fase of de opsporingsfase. Een ander voorbeeld dat door De Rooij wordt genoemd is de casus waarin de controleur het een en ander vermoedt en de boer in kwestie verzoekt om gegevens over te leggen. Ook hier speelt weer de vraag of de cautie gegeven moet worden en, indien dat ten onrechte niet is gedaan, wat het gevolg daarvan is. Ten aanzien van dit aspect is er sprake van een verschil tussen het bestuursrecht en het strafrecht. Indien ten onrechte geen cautie is gegeven, is de consequentie in de strafrechtelijke procedure dat er sprake is van onrechtmatig verkregen bewijs. Aldus verkregen bewijzen zijn uitgesloten. De Awb beschikt niet over een dergelijke bepaling. Een ander belangrijk verschil is volgens De Rooij dat het Wetboek van Strafvordering veel meer bepalingen kent ten aanzien van het horen van getuigen dan de Awb.&lt;/p&gt;&#13;
&lt;p&gt;De Rooij gaat vervolgens in het op de uitspraak van de Afdeling bestuursrechtspraak van 27 juni 2012 die hij heeft genoemd in het preadvies. In die procedure had de boer aangevoerd dat hij de ambtenaar wilde horen. De Afdeling bestuursrechtspraak wees dat verzoek niet toe. Volgens de Afdeling had de boer erkend dat hij in strijd had gehandeld met de Wet arbeid vreemdelingen. In dat geval was de getuigenverklaring niet meer vereist, zo overwoog de Afdeling. Daarmee handelt de bestuursrechter dus op een andere manier als de strafrechter. Ten slotte gaat De Rooij in op de toetsing door beide rechters. De bestuursrechter toetst ofwel marginaal ofwel vol. De strafrechter toetst niet want hij legt zelf de straf op. Dat is dus wezenlijk anders dan de bestuursrechter die het besluit van het bestuursorgaan toetst. Toch dient de bestuursrechter de bestuurlijke boete vol te toetsen waarbij de rechter kijkt of de boete in verhouding staat tot de overtreding. De Rooij merkt hierbij op dat de toetsing van de bestuursrechter op papier vol is maar dat deze toetsing voornamelijk voor &amp;lsquo;de b&amp;uuml;hne&amp;rsquo; wordt verricht en in de praktijk weinig voorstelt. De vraag die De Rooij zich afsluitend stelt is of de bestuursrechter moet oordelen over punitieve sancties en of niet gekeken moet worden naar andere mogelijkheden.&lt;/p&gt;&#13;
&lt;h3&gt;4.2 Discussie naar aanleiding van de stellingen&lt;/h3&gt;&#13;
&lt;p&gt;De stellingen zijn door de heer De Rooij gezamenlijk behandeld. In de hierna opgenomen reacties wordt veelal ingegaan op alle stellingen. Volledigheidshalve verwijs ik naar de volgende vier stellingen die centraal stonden:&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;1. De bestuurlijke boete moet uit het bestuursrecht geschrapt worden&lt;/span&gt;&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;2. De bestuurlijke boete moet als het gaat om bepaalde hoge bedragen worden vormgegeven naar het dagvaardingmodel van het strafrecht&lt;/span&gt;&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;3. De bestuurlijke boete moet worden vormgegeven aan de hand van het model van de boetebeschikking&lt;/span&gt;&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;4. Een aantal bepalingen in de Awb dient opgetuigd worden naar het model van het strafrecht&lt;/span&gt;&lt;/p&gt;&#13;
&lt;p&gt;De Rooij kiest voor zijn eerste stelling. Hij is van mening dat van het gehele model van de bestuurlijke boete moet worden afgestapt aangezien er te veel grote verschillen zijn tussen de strafrechter en de bestuursrechter. Zo lang je de bevoegdheid om de boete op te leggen bij het bestuur houdt, ligt het in de aard van de toetsing dat de bestuursrechter die marginaal zal toetsen. Daarbij merkt hij op dat de bestuurlijke boete bij hele lichte delicten wel zou passen. Hierop wordt gereageerd door de heer mr. G. Van der Brink.[13] Van der Brink is, evenals De Rooij, voor het schrappen van de bestuurlijke boete. Daarbij merkt hij op dat hij vraagtekens stelt bij de slagvaardigheid en vraagt hij zich af of het systeem er beter van wordt. In dat kader kiest hij voor de variant dat bijvoorbeeld de NVWA een boete op zou mogen leggen. Het punitieve dient bij de strafrechter te blijven. In dat kader merkt Van der Brink op dat ook stelling 3 een goede optie is. De tweede stelling is volgens Van der Brink een variant die nergens toe leidt. Dat zou betekenen dat de bestuurlijke boete omgezet moet worden naar een boetebeschikking waardoor er meer verbinding ontstaat met het strafrecht. De regels van het strafrecht toe te laten passen door de bestuursrechter is volgens Van der Brink geen goede oplossing aangezien de regels betrekking hebben op een ander gebied. De bestuursrechter is volgens Van der Brink niet in staat om de regels van het strafrecht toe te passen. De Rooij kan zich daarmee verenigen. Strafrecht is een ander gebied met een andere cultuur. Alleen met het optuigen van de Awb kom je er volgens De Rooij niet, gelet op de wezenlijke verschillen tussen beide gebieden.&lt;/p&gt;&#13;
&lt;p&gt;Bogaers is van mening dat de Afdeling bestuursrechtspraak buitengewoon gouvernementeel is ingesteld waardoor niet voldaan wordt aan de eisen van de onafhankelijkheid en openbaarheid. De Afdeling is volgens Bogaers niet geschikt om te oordelen over bewijs en boete aangezien de Afdeling te dicht bij de politiek, politie en justitie staat. Bogaers staat dan ook volledig achter stelling 1.&lt;/p&gt;&#13;
&lt;p&gt;Bruil reageert op de mening van Bogaers en geeft aan dat de bestuursrechter een andere rol heeft. De bestuursrechter toetst op rechtmatigheid. Daarbij heeft de bestuursrechter te maken met vage normen zoals &amp;lsquo;een goede ruimtelijke ordening&amp;rsquo;. Gelet op de vage normen blijft er voor de bestuursrechter ook niets anders over dan een marginale toetsing. Bij een bestuurlijke boete moet de bestuursrechter op een andere manier toetsen. Bruil kan begrijpen dat de bestuursrechter daartoe niet geneigd is.&lt;/p&gt;&#13;
&lt;p&gt;Van der Brink voegt daaraan toe dat de bestuursrechter vooral kijkt of het besluit juist is genomen en vindt het dan al snel in orde. De strafrechter daarentegen bepaalt zelf of hij een straf oplegt en hoe hoog de straf is. Van der Brink is dan ook van mening dat de bestuurlijke boete overgeheveld dient te worden naar het strafrecht of dat er een mentaliteitsverandering moet plaatsvinden bij de bestuursrechter. De Rooij kan zich verenigen met de opmerking van Van der Brink. De Rooij geeft aan de bestuursrechter toetst of het bestuursorgaan terecht een boete heeft opgelegd terwijl de strafrechter meer oog heeft voor de omstandigheden van het geval. Indien de bestuursrechter niet de bevoegdheid krijgt om de boete zelf op te leggen, zal er volgens De Rooij niets veranderen.&lt;/p&gt;&#13;
&lt;p&gt;De heer Bronkhorst begrijpt de sympathie voor de eerste stelling maar gaat vervolgens door naar stelling 3. Voor de inwerkingtreding van de boetebeschikking werden gerechtshoven lastig gevallen met zeer kleine vergrijpen zoals het buitenzetten van vuilnis op de verkeerde dag,&lt;/p&gt;&#13;
&lt;p&gt;belast. Vanuit praktisch oogpunt geeft Bronkhorst de voorkeur aan stelling 3. Ten aanzien van het opleggen van uniforme maatstaven merkt Bronkhorst op dat strafrechters gebruik maken van maatstaven bij het opleggen van een boete. Het is dan ook niet vreemd dat bestuursrechters ook gebruik maken van uniforme maatstaven.&lt;/p&gt;&#13;
&lt;p&gt;Van der Brink vult hierbij nog aan dat de strafrechter uitgaat van richtlijnen maar dat de strafrechter ook zal kijken naar de omstandigheden van het geval waarbij matiging kan plaatsvinden. Fundamenteel gezien zou de bestuursrechtelijke boete of de strafbeschikking geschrapt moeten worden. Strafbare feiten moeten vervolgd worden voor en getoetst worden door de strafrechter. Om de druk bij de strafrechter weg te nemen zou stelling 3 een tussenvariant zijn die is gelegen tussen praktisch en fundamenteel. De Rooij reageert op deze opmerking en geeft aan dat stelling 1 de voorkeur heeft maar het systeem moet wel werkbaar en betaalbaar zijn. Vanuit praktisch oogpunt is voor de derde stelling dus zeker wat te zeggen. Er is nu immers een capaciteitsprobleem qua handhaving.&lt;/p&gt;&#13;
&lt;p&gt;De heer Henke geeft aan dat op dit punt tuchtrechtspraak een oplossing zou zijn en tevens een goede vijfde stelling zou zijn. Bruil gaat naar aanleiding van de discussie in op het onrechtmatig verkregen bewijs en vraagt wanneer handhavers overgaan van controle naar opsporing. De heer mr. J.P.H. Kant reageert hierop en geeft aan dat bij de kwalificatie van een verdachte in de zin van art. 27 Sv sprake moet zijn van een redelijk vermoeden. Dat houdt volgens Kant in dat je dat iedereen moet kunnen uitleggen waarbij hij opmerkt dat er altijd ruimte blijft voor discussie. Daarom wordt in de praktijk al snel de cautie gegeven om onrechtmatig verkregen bewijs te vermijden. De Rooij geeft, aan de hand van een concrete casus, aan dat een VWA-controleur heeft verklaard dat hij de cautie geeft als hij wat meer wil weten. Daar kun je volgens De Rooij heel weinig mee. De Rooij pleit ervoor, zowel voor bestuurs- als strafrecht, om altijd de cautie te geven zodra je in de gaten hebt dat er een opsporing staat te gebeuren. Bruil vraagt zich af of de bestuurlijke boete niet beperkt moet worden tot kleinere boetes. De Rooij reageert hierop dat de boetes snel oplopen waardoor je in dat geval wel bij een rechter terecht moet kunnen.&lt;/p&gt;&#13;
&lt;p&gt;Mevrouw mr. I. van de Bergh[14] geeft vanuit haar praktijkervaring bij de Omgevingsdienst regio Nijmegen aan dat gemeentes veel last hebben van bezwaren tegen boetes voor het buiten plaatsen van vuilnis op de verkeerde dagen. De overtreders krijgen een boete maar vechten deze vervolgens aan door middel van bezwaar en beroep waardoor de gemeente te maken heeft met een behoorlijke kostenpost. Voor dergelijke kleine zaken is een beschikking interessant.&lt;/p&gt;&#13;
&lt;p&gt;De opmerking van Van de Bergh wordt bevestigd door Van der Brink maar hij merkt daarbij op dat het aan de overheid is om te bewijzen dat het vuilnis op de foute dag is buitengezet. Stelling 3 is daarom volgens Van der Brink een goede oplossing. Bruil is van mening dat voor de kleine zaken de bestuursrechter kan worden ingeschakeld. Het is niet wenselijk om daarvoor iedere keer de strafrechter in te schakelen.&lt;/p&gt;&#13;
&lt;p&gt;Mevrouw mr. H.A. Verbakel-Van Bommel[15] vraagt zich af of De Rooij de uitgebreide schriftelijke ronde een voordeel vindt ten opzichte van de procedure bij de strafrechter waarbij voornamelijk de mondelinge behandeling centraal staat. De Rooij reageert hierop en geeft aan de mondelinge behandeling in het bestuursrecht niet zoveel voorstelt aangezien je veelal niet veel anders zegt dan je al in het beroepschrift hebt genoemd. Een schriftelijke ronde zou vaak al genoeg zijn. Verbakel &amp;ndash; Van Bommel vraagt zich af of het juist in het agrarisch recht een schriftelijke ronde geen voordeel oplevert om complexe zaken uit te werken. De Rooij reageert hierop en geeft aan dat dat ook mogelijk is in een strafrechtelijke procedure. Van der Brink merkt op dat je bij de politierechter slechts 10 minuten hebt om de zaak uiteen te zetten maar dat je voorafgaand aan de zitting het verweer schriftelijk uiteen kunt zetten waarop de Officier van Justitie kan reageren. Bij de strafrechter is een schriftelijke ronde dus ook mogelijk. Dat wordt bevestigd door Grijpstra. Hij geeft aan dat je op voorhand alle verweer door kunt geven en als je meer tijd nodig hebt is dat ook op voorhand te regelen. De schriftelijke behandeling van de zaak is dus geen reden om voor de bestuursrechter te kiezen.&lt;/p&gt;&#13;
&lt;h2&gt;5. Handhaving[16]&lt;/h2&gt;&#13;
&lt;h3&gt;5.1 Toelichting door de heer mr. J.H.P. Kant&lt;/h3&gt;&#13;
&lt;p&gt;De heer Kant begint zijn toelichting met de mededeling dat zijn preadvies algemeen van aard is. Handhaving heeft betrekking op regels. De complexe samenleving kan volgens Kant niet meer functioneren zonder regels en in dat kader willen wij dat de overheid de naleving van deze regels ook borgt. Daartoe zijn effectieve handhavingorganisaties nodig. Maar daarbij is volgens Kant direct ook een paradox te zien. Enerzijds willen we zo min mogelijk regels maar anderzijds willen we zoveel mogelijk regels zodat het goed geregeld is. Dat is volgens Kant een bron van voortdurende politieke afweging. Handhaving is volgens Kant ook veelal een politieke afweging. Bij het opstellen van regels wordt namelijk gekeken naar noodzaak en kosten en welke prioriteit daaruit voortvloeit. Kant merkt hierbij op dat veel regels zodanig ingewikkeld zijn dat het bevoegd gezag en de handhavers de regels zelf niet kunnen toepassen. Er is volgens Kant dan ook behoefte aan een eenduidige definitie van handhaving. Veelal worden diverse begrippen zoals toezicht, controle en handhaving door elkaar gehaald. Handhaving is volgens Kant het breedste begrip. De regering heeft in de kaderstellende visie op toezicht een definitie gegeven van toezicht. Toezicht is volgens de regering het verzamelen van informatie over de vraag of de handeling of zaak voldoet aan de gestelde eisen, het vormen van een oordeel daarover en aan de hand daarvan interveni&amp;euml;ren. Kant stelt vervolgens de vraag aan de orde of er altijd gehandhaafd moet worden? Kant is van mening dat het antwoord op deze vraag met &amp;lsquo;nee&amp;rsquo; is te beantwoorden. Naleving van de regels is belangrijk waarbij compliance-assistance steeds belangrijker is: helpen met handhaving. Kant merkt op dat bij grote handhavingsorganisaties wordt geopereerd op basis van risicoanalyses van niet-naleving. Waar men niet hoeft te zijn, is men ook niet. In het verlengde daarvan liggen ook de verschillende vormen van toezicht waardoor het toezicht ook praktisch kan worden ingericht. Datzelfde geldt volgens Kant voor de verschillende vormen van interveni&amp;euml;ren.&lt;/p&gt;&#13;
&lt;p&gt;Kant gaat vervolgens in op de visie van de regering ten aanzien van toezicht. Er zijn twee kaderstellende visies opgesteld naar aanleiding van onder andere de vuurwerkramp in Enschede en de caf&amp;eacute;brand in Volendam. In de kadervisies is opgenomen waar goed toezicht aan moet voldoen. Kamerlid Aptroot heeft later ook nog een motie ingediend ten aanzien van de onevenredige toezichtlast. Hoofdlijn van de motie was het verminderen van toezicht, verschuiving van verantwoordelijkheid naar de burger en een betere samenwerking tussen diverse inspectiediensten. In Nederland zijn vier verschillende opsporingsdiensten waaronder NVWA en de FIOD.&lt;/p&gt;&#13;
&lt;p&gt;In de laatste twee jaar is er een nieuwe ontwikkeling gekomen. Kant merkt op dat er in toenemende mate fraude-incidenten aan de orde komen. Ter illustratie noemt Kant de &amp;lsquo;Bulgaren-fraude&amp;rsquo;, &amp;lsquo;woningcorporatie-fraude&amp;rsquo; en de &amp;lsquo;paardenvlees-fraude&amp;rsquo;. Onder fraude moet volgens Kant worden verstaan het gebruik van valse voorwendselen om zichzelf te bevoordelen ten koste van anderen. Het gevolg van een geconstateerde fraude is dat veelal kritische vragen worden gesteld over toezicht. Dit leidt volgens Kant weer tot een versteviging en een uitbreiding van het toezicht waardoor de veelal gemaakte bezuinigingen in het toezicht ongedaan worden gemaakt. Er is dus altijd sprake van een soort golfbeweging waarbij de mate van toezicht op en neer golft. Daarnaast merkt Kant op dat men steeds meer eisen wil stellen aan het toezicht op bijvoorbeeld voedsel. Aan de andere kant wordt de internationale goederen- en dienstenstroom steeds sneller en ondoorzichtiger. Het gevolg daarvan is dat er &amp;lsquo;free riders&amp;rsquo; komen die maling hebben aan de regels. Een gevolg daarvan is dat de druk op goedwillende bedrijven steeds meer wordt vergroot. Volgens Kant leidt dat ertoe dat het vertrouwen wordt beschaamd en hoge straffen gewenst zijn.&lt;/p&gt;&#13;
&lt;p&gt;Kant gaat vervolgens weer terug naar het handhaven. Volgens Kant is handhaven een vak waarbij een aantal voorwaarden noodzakelijk zijn. Een belangrijke voorwaarde is dat er sprake is van een goede kwaliteit van regelgeving. In dat kader zou er dus altijd vooraf een handhavingtoets uitgevoerd moeten worden bij nieuwe regelgeving. Is handhaving namelijk niet mogelijk, dan moet die regel ook niet worden opgesteld. Daarnaast is het draagvlak voor de regelgeving van belang. Indien er geen draagvlak is , heeft handhaving geen zin. Kant merkt vervolgens op dat preventie ook een belangrijke rol speelt zoals communicatie, voorlichting en compliance assistance. Daarnaast moet ook gekeken worden naar andere middelen zoals naming en shaming. Maar dat is niet alleen van belang, zo stelt Kant. In de huidige samenleving is het steeds belangrijker geworden om de juiste methoden en technieken te gebruiken. Hierbij verwijst Kant naar een goede ICT-omgeving en de juist geschoolde mensen in het werkveld. Ter illustratie verwijst Kant naar de handhavingstrategie aan de hand van doelgroepanalyses waardoor de inspectiediensten steeds gerichter toezicht kunnen houden.&lt;/p&gt;&#13;
&lt;p&gt;Kant merkt op dat het resultaat van handhaving afhankelijk is van de zwakste schakel. Daarbij dient gelet te worden op kwaliteit van regelgeving, het draagvlak daarvan en de kwaliteit van handhaving. Ten tweede merkt Kant op dat de handhavingsbril nuttige informatie kan geven over het gevoerde beleid en de evaluatie daarvan. Ten derde merkt Kant op dat bij handhaving sprake is van een zekere ambivalentie. In rustige tijden wordt toezicht veelal als duur en hinderlijk ervaren en bij een fraude worden veelal vragen gesteld over de wijze waarop het toezicht heeft plaatsgevonden.&lt;/p&gt;&#13;
&lt;h3&gt;5.2 Discussie naar aanleiding van de stellingen&lt;/h3&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Toezicht moet nog onafhankelijker worden van politiek en beleid&lt;/span&gt;&lt;/p&gt;&#13;
&lt;p&gt;Bronkhorst vraagt zich af of de eerste stelling een persoonlijke mening is van Kant. Kant merkt op dat dit geen persoonlijke mening is maar is opgenomen om discussie uit te lokken. Kant geeft aan dat er verschillende vormen van afhankelijkheid zijn. In sommige gevallen staat de toezichthouder dicht bij de politiek terwijl in andere gevallen een ZBO als toezichthouder wordt aangewezen waarbij sprake is van een zekere afstand. Kant geef aan dat de NVWA onder de ministeri&amp;euml;le verantwoordelijkheid hangt. Indien de NVWA haar taken niet of niet juist nakomt, dient de staatssecretaris zich te verantwoorden. Bruil vraag zich vervolgens af of de NVWA een ZBO moet worden. Beekhuizen geeft aan dat het initiatief van het onafhankelijk toezicht onder te brengen in een ZBO weliswaar mogelijk is maar dat die constructie wel grote gevolgen heeft. Op dit moment wordt de staatssecretaris op het matje geroepen als er iets fout gaat in bijvoorbeeld de veesector. Hoe meer het toezicht van de politiek wordt weggehaald, hoe moeilijker de controle op het toezicht zal zijn. Toezicht die afhankelijk is van de politiek ziet Beekhuizen dan ook niet zitten. Bruil reageert hierop en geeft aan dat juist handhaving een overheidstaak is. Bruil vraagt zich dan ook af waarom toezicht onafhankelijk moet zijn. Kant is van mening dat toezicht niet altijd politiek gestuurd moet zijn. De diverse politieke stromen denken anders over toezicht. Om willekeur te voorkomen en toezicht niet over te laten aan de waan van de dag, zou het opleggen van sancties volgens Kant los moeten staan van de overheid. Dat geldt niet voor het toezicht. De heer prof. mr. B.M.J. van der Meulen[17] kan zich vinden in de opmerking dat toezicht niet te politiek moet worden. Het opleggen van financi&amp;euml;le doelstellingen voor bijvoorbeeld de NMa is zeker niet wenselijk. Daarnaast merkt Van der Meulen op dat ZBO&amp;rsquo;s volgens hem redelijk gevoelig zijn voor politiek. De andere kant is de aanspreekbaarheid. Handhaving dien je te organiseren rondom handhavingsprioriteiten. Teveel politieke invloed moet worden vermeden, maar handhavers moeten wel aanspreekbaar zijn. Politieke aansturing is niet ideaal volgens Van der Meulen maar hij ziet ook weinig in de eerste stelling. Partijen gaan vervolgens terug naar de eerste stelling.&lt;/p&gt;&#13;
&lt;p&gt;Bogaers vindt het een goede stelling dat de toezichthouder onafhankelijker wordt van de politiek. Hij zou daaraan willen koppelen dat de mensenrechten worden beschermd. In dat geval zou een goed statuut een uitkomst kunnen bieden.&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Branchegenoten zijn medeverantwoordelijk en dus aanspreekbaar voor de naleving van bedrijfsregels door hun collega&amp;rsquo;s in de branche&lt;/span&gt;&lt;/p&gt;&#13;
&lt;p&gt;Kant merkt ten aanzien van de eerste stelling op dat deze stelling ziet op het instellen van het tuchtrecht. Van der Meulen ziet weinig in deze stelling aangezien hij het niet wenselijk vindt dat iedereen elkaar gaat controleren. De stelling vraagt een vrij intensieve bemoeienis van collega&amp;rsquo;s. Zo heeft Kant de stelling niet bedoeld. Kant geeft aan dat het mogelijk is om te werken met certificeringsystemen. Bruil ziet de certificering als controle op handhaving. Echter Bruil is niet overtuigd van certificering omdat hij in de praktijk ziet dat wordt aangegeven dat het bedrijf voldoet aan de regels en dat het vervolgens niets meer doet met de regels in kwestie. Bruil merkt op dat wellicht aan de stelling toegevoegd kan worden dat collegiaal toezicht mogelijk is voor zover de overtreding schadelijk is voor andere bedrijfsgenoten zoals bij plantenziekten. Bij de overtreding van de Meststoffenwet ziet Bruil dat niet als oplossing. Kant verwijst naar de vleessector waar men wel last heeft van elkaar.&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Overtreders moeten, naast een eventuele boete, direct gaan meebetalen aan de kosten van hun toezicht&lt;/span&gt;&lt;/p&gt;&#13;
&lt;p&gt;Kant merkt op dat op sommige onderdelen bij de NVWA een hercontrole moet worden betaald door de overtreder. Bruil vult Kant aan ten aanzien van het verscherpt toezicht bij tuchtrecht hetgeen ook door Henke wordt bevestigd. Bruil merkt op dat het gevolg wel is dat toezichthouders niet meer van harte welkom zijn bij de desbetreffende overtreder.&lt;/p&gt;&#13;
&lt;p class="BroodtekstSchreefloos"&gt;&lt;span class="Cursief"&gt;Toezichtresultaten bij bedrijven zouden altijd openbaar gemaakt moeten worden&lt;/span&gt;&lt;/p&gt;&#13;
&lt;p&gt;Henke reageert hierop en geeft aan dat de NVWA onderzoek heeft gedaan naar brandblusdekens. Destijds was er veel discussie over de vraag of de gegevens van het onderzoek openbaar gemaakt moesten worden. Henke vraagt zich af of bij deze openbaarmaking alle bedrijven in beeld zijn of dat er slechts sprake is van een momentopname. Kant reageert hierop en geeft aan dat destijds veel vragen zijn binnengekomen over de kwaliteit van dekens maar dat de NVWA niets mocht zeggen over de resultaten in verband met de privacy.&lt;/p&gt;&#13;
&lt;p&gt;Van der Meulen maakt zich zorgen over de NVWA. De organisatie lijkt volgens hem gefrustreerd ten aanzien van het gebruik van handhavingsmiddelen. Van der Meulen ziet een beweging plaatsvinden naar het gebruik van hardere middelen. Daarnaast zie je volgens Van der Meulen dat in het kader van de bestrijding van fraude de NVWA de grens over wil gaan van handhaving naar risicomanagement. Gelet daarop is ook naming en shaming op gang gekomen in een wereld waarbij men erachter is gekomen dat aantasting van de reputatie een bedrijf echt pijn doet. Daarover is vanaf 2006 ook veel discussie over geweest waarna de NVWA een beweging heeft gemaakt en heeft gecommuniceerd dat het niet gaat over handhaving maar over de bescherming van de consument. Van der Meulen merkt op dat we mogelijk nu weer terug bij af zijn door naming en shaming weer als handhaving wordt gezien. Ten aanzien van de stellingen merkt Van der Meulen op dat hij zich richt op stelling 4. Kant reageert op de reactie van Van der Meulen met de opmerking dat met naming en shaming wordt ge&amp;euml;xperimenteerd. Zo worden bijvoorbeeld hygi&amp;euml;necontroles van lunchrooms openbaar gemaakt.&lt;/p&gt;&#13;
&lt;h3&gt;Slot&lt;/h3&gt;&#13;
&lt;p&gt;De Vereniging voor Agrarisch Recht kan terugzien op een inhoudsrijke en goed bezochte jaarvergadering.&lt;/p&gt;</content><legacyfootnotes/><footnotes><footnote>* Niels Crooijmans is advocaat bij Goorts + Coppens Advocaten &amp;amp; Adviseurs te Helmond.</footnote><footnote>1 Mieke Parmet is werkzaam bij het Instituut voor Agrarisch Recht.</footnote><footnote>2 &lt;span class="Cursief"&gt;Agr.r&lt;/span&gt;. 1994, nr. 9 p.436-447.</footnote><footnote>3 De heer mr. R.B.R Henke is werkzaam bij het  Productschap Vee en Vlees.</footnote><footnote>4 Gerrit Bogaers is advocaat bij Bogaers B.V.</footnote><footnote>5 Dominique van Dijk is advocaat bij Van Goud advocaten voor vastgoed &amp;amp; overheid.</footnote><footnote>6 Willem Bruil is directeur van het Instituut voor Agrarisch Recht en is daarnaast bijzonder hoogleraar aan de Rijksuniversiteit Groningen.</footnote><footnote>7 Patrick Grijpstra is advocaat bij Goorts + Coppens te Helmond.</footnote><footnote>8 Frans Schraven is werkzaam bij Schraven c.s. Belastingadviseurs B.V.</footnote><footnote>9 Paul Beekhuizen van het Ministerie van Economische Zaken.</footnote><footnote>10 Hajo Bronkhorst is raadsheer bij het Gerechtshof Amsterdam.</footnote><footnote>11 De heer ing. L. van der Lelij is eigenaar van Van der Lelij Vastgoed.</footnote><footnote>12 Joost de Rooij is advocaat-partner bij Linssen c.s. advocaten te Tilburg.</footnote><footnote>13 Gerrit van den Brink is advocaat bij Van Kooten Advocaten.</footnote><footnote>14 Irma van den Bergh is werkzaam bij de Omgevingsdienst Regio Nijmegen.</footnote><footnote>15 Rianne Verbakel – Van Bommel is werkzaam bij Countus Accountants + Adviseurs.</footnote><footnote>16 Sjaak Kant is werkzaam als Hoofd Opsporing van de Inlichtingen- en Opsporingsdienst (IOD) van de Nederlandse Voedsel- en Warenautoriteit (NVWA).</footnote><footnote>17 Bernd van der Meulen is bestuurslid van de Vereniging voor Agrarisch Recht en hoogleraar Recht en Bestuur aan de Wageningen Universiteit.</footnote></footnotes><auteurs>mr. N.M.C.H. Crooijmans</auteurs><published>2014-06-27 15:40:27</published><modified>2014-06-30 15:04:48</modified><editiondate>2014-06-27</editiondate><htmlpath>https://denhollander.info/artikel/11481</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6734</id><udhid>UDH:TvAR/6734</udhid><titel>'X / X' (TvAR 2008/5431)</titel><searchwords><searchword>TvAR 4/2008</searchword><searchword>TvAR 2008/5431</searchword><searchword>UDH:TvAR/6734</searchword></searchwords><attachments><attachment><name>TAR 2008_4 Rechtspraak 5.pdf</name><extention>pdf</extention><url>https://denhollander.info/download/6462/ci</url></attachment></attachments><inleiding>Afdeling bestuursrechtspraak Raad van State, 4 juli 2007,&#13;
zaaknummer 200607225/1&#13;
(Toekomstige ontwikkelingen Hilvarenbeek)&#13;
(mrs. K. Brink, W.C.E. Hammerstein-Schoonderwoerd,&#13;
S.F.M. Wortmann)&#13;
Stank. Toekomstige ontwikkelingen.&#13;
[Wet stankemissie veehouderijen in landbouwontwikke -&#13;
lings- en verwevingsgebieden, art. 2; Wet milieubeheer,&#13;
art. 8.8]&#13;
Bij de verlening van een milieuvergunning mag voor wat&#13;
betreft het aspect stank geen rekening worden gehouden&#13;
met toekomstige ontwikkelingen.&#13;
Met noot P.P.A. Bodden&#13;
Uitspraak in het geding tussen:&#13;
[appellant], wonend te Biest-Houtakker, gemeente Hilvarenbeek,&#13;
en&#13;
het college van burgemeester en wethouders van Hilvarenbeek,&#13;
verweerder. </inleiding><content>1. Procesverloop&#13;
Bij besluit van 29 augustus 2006 heeft verweerder gewei -&#13;
gerd aan de [maatschap] een revisievergunning als bedoeld&#13;
in art. 8.4, eerste lid, van de Wet milieubeheer te verlenen&#13;
voor een veehouderij aan de [locatie] te [plaats]. Dit besluit&#13;
is op 7 september 2006 ter inzage gelegd. Tegen dit besluit heeft appellant bij brief van 2 oktober&#13;
2006, bij de Raad van State ingekomen op 3 oktober 2006,&#13;
beroep ingesteld.&#13;
Na afloop van het vooronderzoek is een nader stuk ontvangen&#13;
van verweerder. Dit is aan appellant toegezonden.&#13;
De Afdeling heeft de zaak ter zitting behandeld op 8 mei&#13;
2007, waar appellant, in persoon en bijgestaan door drs.&#13;
H.P.W. Havens, en verweerder, vertegenwoordigd door mr.&#13;
G.M. van den Boom, zijn verschenen.&#13;
2. Overwegingen&#13;
2.1. De aanvraag voor de bij het bestreden besluit&#13;
geweigerde vergunning heeft betrekking op het&#13;
houden van 1.600 vleesvarkens en 2.399&#13;
rosévleeskalveren, waarvan 1.920 rosévleeskalveren in&#13;
nieuw te bouwen stallen.&#13;
2.2. Verweerder heeft aan de weigering van de gevraagde&#13;
vergunning ten grondslag gelegd dat het voor de&#13;
nieuw te bouwen vleeskalverenstallen aangevraagde&#13;
traditionele stalsysteem niet overeenkomt met de&#13;
beste beschikbare technieken. Volgens verweerder&#13;
moeten chemische luchtwassers met een emissiereductie&#13;
van 90% worden aangemerkt als de voor deze&#13;
stallen in aanmerking komende beste beschikbare&#13;
technieken. Verweerder heeft aan de weigering voorts&#13;
ten grondslag gelegd dat ten aanzien van een aantal in&#13;
de omgeving van de inrichting nog te bouwen woningen&#13;
niet wordt voldaan aan de op grond van de Wet&#13;
stankemissie veehouderijen in landbouwontwikkelings-&#13;
en verwevingsgebieden (hierna: de Wet stankemissie)&#13;
aan te houden afstand. Volgens verweerder&#13;
betreft de bouw van deze woningen een redelijkerwijs&#13;
te verwachten ontwikkeling als bedoeld in art. 8.8,&#13;
eerste lid, aanhef en onder c, van de Wet milieubeheer.&#13;
2.3. Appellant voert aan dat verweerder zich ten onrechte&#13;
op het standpunt heeft gesteld dat het in de nieuw te&#13;
bouwen vleeskalverenstallen toe te passen stalsysteem&#13;
niet overeenkomt met de daarvoor in aanmerking&#13;
komende beste beschikbare technieken. Appellant betwist&#13;
dat chemische luchtwassers overeenkomen met&#13;
de beste beschikbare technieken. Verder stelt hij dat&#13;
het aangevraagde stalsysteem een algemeen gebruikte&#13;
en acceptabele techniek voor het houden van&#13;
vleeskalveren is.&#13;
2.4. Daargelaten de juistheid van het standpunt van verweerder&#13;
dat chemische luchtwassers in dit geval&#13;
overeenkomen met de beste beschikbare technieken,&#13;
is de Afdeling van oordeel dat verweerder onvoldoende&#13;
heeft gemotiveerd waarom het aangevraagde&#13;
stalsysteem niet is gebaseerd op de beste beschikbare&#13;
technieken. De Afdeling acht in dat verband van belang&#13;
dat, zoals appellant stelt en door verweerder niet&#13;
is betwist, het aangevraagde stalsysteem een in de&#13;
bedrijfstak waartoe de inrichting behoort algemeen&#13;
gebruikte en geaccepteerde techniek is. De enkele&#13;
omstandigheid dat toepassing van een chemische&#13;
luchtwasser mogelijk is, betekent dan niet dat het&#13;
aangevraagde stalsysteem niet overeenkomt met de&#13;
beste beschikbare technieken. Hierbij overweegt de Afdeling nog dat ten aanzien van andere categorieën&#13;
vee, zoals varkens en pluimvee, toepassing van een&#13;
chemische luchtwasser evenmin vereist is om een stalsysteem&#13;
aan te kunnen merken als de beste beschikbare&#13;
technieken. Het bestreden besluit is in zoverre in&#13;
strijd met art. 3:46 van de Algemene wet bestuursrecht.&#13;
2.5. Appellant betwist dat de bouw van de door verweerder&#13;
genoemde woningen een redelijkerwijs te verwachten&#13;
ontwikkeling is als bedoeld in art. 8.8, eerste lid, aanhef&#13;
en onder c, van de Wet milieubeheer.&#13;
2.6. Onbestreden staat vast dat de Wet stankemissie op de&#13;
inrichting van toepassing is. Op grond van art. 2,&#13;
eerste lid, van de Wet stankemissie dient verweerder&#13;
bij de beslissing omtrent verlening van de gevraagde&#13;
vergunning de stankhinder uitsluitend te betrekken&#13;
op de wijze die is aangegeven bij of krachtens de art.&#13;
3 tot en met 6 van de Wet stankemissie. De in het&#13;
tweede lid van art. 2 genoemde uitzonderingen hierop&#13;
zijn thans niet aan de orde. In de Wet stankemissie is&#13;
art. 8.8, eerste lid, aanhef en onder c, van de Wet milieubeheer&#13;
niet van overeenkomstige toepassing verklaard.&#13;
Evenmin is in de Wet stankemissie anderszins&#13;
de mogelijkheid geboden om bij de beoordeling of&#13;
wordt voldaan aan de bij of krachtens de art. 3 tot en&#13;
met 6 voor vergunningverlening geldende voorwaarden&#13;
rekening te houden met toekomstige ontwikkelingen&#13;
in het gebied waarin de inrichting is gelegen.&#13;
Naar het oordeel van de Afdeling is het dan ook niet&#13;
mogelijk om bij die beoordeling met dergelijke ontwikkelingen&#13;
rekening te houden. Gelet hierop, is de&#13;
weigering van de vergunning in zoverre in strijd met&#13;
de Wet stankemissie.&#13;
2.7. Het beroep is gegrond. Het bestreden besluit dient te&#13;
worden vernietigd.&#13;
2.8. Verweerder dient op na te melden wijze in de proceskosten&#13;
te worden veroordeeld.&#13;
3. Beslissing&#13;
De Afdeling bestuursrechtspraak van de Raad van State&#13;
Recht doende in naam der Koningin:&#13;
I. verklaart het beroep gegrond;&#13;
II. vernietigt het besluit van het college van burgemeester&#13;
en wethouders van Hilvarenbeek van 29 augustus&#13;
2006;&#13;
III. veroordeelt het college van burgemeester en wethouders&#13;
van Hilvarenbeek tot vergoeding van bij appellant&#13;
in verband met de behandeling van het beroep&#13;
opgekomen proceskosten tot een bedrag van&#13;
€ 671,93 (zegge: zeshonderdeenenzeventig euro en&#13;
drieënnegentig cent), waarvan een gedeelte groot&#13;
€ 644,00 is toe te rekenen aan door een derde&#13;
beroepsmatig verleende rechtsbijstand; het dient door&#13;
de gemeente Hilvarenbeek aan appellant onder vermelding&#13;
van het zaaknummer te worden betaald;&#13;
IV. gelast dat de gemeente Hilvarenbeek aan appellant&#13;
het door hem voor de behandeling van het&#13;
beroep betaalde griffierecht ten bedrage van € 141,00&#13;
(zegge: honderdeenenveertig euro) vergoedt. Noot&#13;
Bij de beslissing op een aanvraag om een milieuvergunning&#13;
dient het bevoegd gezag de redelijkerwijs te verwachten toekomstige&#13;
ontwikkelingen in de omgeving te betrekken (art.&#13;
8.8, eerste lid, onder c van de Wet milieubeheer). Om van&#13;
redelijkerwijs te verwachten ontwikkelingen te kunnen&#13;
spreken moeten de ontwikkelingen voldoende zeker zijn.&#13;
Over de vraag wanneer dat het geval is, bestaat geen eensluidende&#13;
jurisprudentie. Ik verwijs hierbij kortheidshalve&#13;
naar de noot van Zigenhorn onder JM2007, 113. Op de&#13;
voet van art. 2, eerste lid, van de Wet stankemissie in landbouwontwikkelings-&#13;
en verwevingsgebieden (hierna: ‘de&#13;
Wet stankemissie’) dient het bevoegd gezag bij de beslissing&#13;
omtrent verlening van de gevraagde vergunning de stankhinder&#13;
uitsluitend te betrekken op de wijze die is aangegeven&#13;
bij of krachtens de art. 3 tot en met 6 van de Wet&#13;
stankemissie (de zogenoemde ‘exclusieve werking’). Op&#13;
basis van het tweede lid van art. 2 van de Wet stankemissie&#13;
geldt de exclusieve werking niet voor voorschriften die worden&#13;
gesteld met toepassing van de art. 8.11, 8.44, 8.45 of&#13;
8.46 van de Wet milieubeheer. Art. 8.8, eerste lid onder c&#13;
van de Wet milieubeheer is dus niet uitgezonderd van de&#13;
exclusieve werking. In de hierboven opgenomen uitspraak&#13;
hadden burgemeester en wethouders van Hilvarenbeek de&#13;
milieuvergunning geweigerd omdat op (te) korte afstand&#13;
van de veehouderij woningen gebouwd zouden gaan worden.&#13;
De Afdeling oordeelt - kort weergegeven - dat de Wet&#13;
stankemissie exclusieve werking heeft en dat, nu art. 8.8,&#13;
eerste lid onder c van de Wet milieubeheer niet is uitgezonderd&#13;
van die exclusieve werking, het niet mogelijk is om de&#13;
geplande woningbouw als redelijkerwijs te verwachten ontwikkeling&#13;
in de beoordeling te betrekken. Gelet op de systematiek&#13;
van de wet (uitzonderingen op de exclusieve werking&#13;
die limitatief in het tweede lid van art. 2 van de Wet&#13;
stankemissie zijn vermeld) kon de Afdeling mijns inziens&#13;
moeilijk tot een ander oordeel komen.&#13;
De Wet stankemissie is op 1 januari 2007 vervallen. Via art.&#13;
14, eerste lid van de op 1 januari 2007 in werking getreden&#13;
Wet geurhinder en veehouderij kan de Wet stankemissie&#13;
nog betekenis hebben voor aanvragen om milieuvergunning&#13;
die voor 1 januari 2007 zijn ingediend. Belangrijker is evenwel&#13;
dat ook de Wet geurhinder en veehouderij exclusieve&#13;
werking heeft (op basis van art. 2 van de Wet geurhinder en&#13;
veehouderij) en dat art. 8.8, eerste lid onder c van de Wet&#13;
milieubeheer hiervan evenmin is uitgezonderd. Toekomstige&#13;
ontwikkelingen kunnen dus ook onder de Wet geurhinder&#13;
en veehouderij niet beschermd worden.&#13;
Tot slot wil ik wijzen op de Invoeringswet Wet ruimtelijke&#13;
ordening. Deze wet zal aan de Wet milieubeheer onder andere&#13;
de volgende bepaling toevoegen (art. 8.10, derde lid&#13;
van de Wet milieubeheer): ‘In afwijking van het eerste lid&#13;
kan de vergunning tevens worden geweigerd in geval door&#13;
verlening daarvan strijd zou ontstaan met een bestemmingsof&#13;
inpassingsplan, een beheersverordening of regels gesteld&#13;
bij of krachtens de provinciale verordening, of algemene&#13;
maatregel van bestuur als bedoeld in art. 4.1, derde lid, onderscheidenlijk&#13;
art. 4.3, derde lid van de Wet ruimtelijke&#13;
ordening.’Zodra de Wro in werking treedt (naar verwachting&#13;
op 1 juli 2008), kan de milieuvergunning dus voortaan eveneens geweigerd worden indien sprake is van strijd met&#13;
bij of krachtens de Wet ruimtelijke ordening gestelde regels.&#13;
Er is gekozen voor de formulering ‘(…) kan […] worden&#13;
geweigerd (…)’. Indien het belang van de bescherming van&#13;
het milieu evident geschaad wordt, lijkt de ruimte voor vergunningverlening&#13;
mij evenwel uiterst beperkt. De meerwaarde&#13;
van deze bepaling ten opzichte van art. 8.8, eerste&#13;
lid onder c van de Wet milieubeheer is mij niet zonder meer&#13;
duidelijk. De Memorie van Toelichting bij de Invoeringswet&#13;
Wet ruimtelijke ordening is op dit punt uiterst summier&#13;
(Tweede Kamer, vergaderjaar 2006 – 2007, 30 398,&#13;
nr. 3, p. 16). Wat hiervan ook zij, ook deze nieuwe bepaling&#13;
staat niet in art. 2 van de Wet geurhinder en veehouderij en&#13;
kan dus geen betekenis krijgen voor wat betreft stankhinder.&#13;
Dat het ongewenst is dat milieuvergunningen voor veehouderijen&#13;
op te korte afstand van geplande geurgevoelige&#13;
objecten verleend moeten worden behoeft geen betoog.&#13;
Mijns inziens is de wetgever nu aan zet. Reparatie van de&#13;
Wet geurhinder en veehouderij lijkt mij noodzakelijk, in&#13;
die zin dat het aantal uitzonderingen op de exclusieve werking&#13;
wordt uitgebreid. </content><legacyfootnotes/><footnotes><footnote/></footnotes><auteurs>P.P.A. Bodden</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6734</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2014</searchword><id>11713</id><udhid>UDH:TvAR/11713</udhid><titel>Handhaving van het nieuwe GLB</titel><searchwords><searchword>TvAR 12/2014</searchword><searchword>UDH:TvAR/11713</searchword></searchwords><attachments><attachment><name>17128.pdf</name><extention>pdf</extention><url>https://denhollander.info/download/17128/ci</url></attachment></attachments><inleiding/><content>&lt;h3&gt;Inleiding&lt;/h3&gt;&lt;p&gt;Landbouwers zijn er inmiddels aan gewend geraakt dat wordt gecontroleerd of het Gemeenschappelijk Landbouwbeleid (hierna: GLB) wordt nageleefd, en of wordt voldaan aan de voorwaarden om voor inkomenssteun in aanmerking te komen. Zo wordt bijvoorbeeld aan de hand van satellietbeelden beoordeeld of opgegeven oppervlaktes juist zijn. Wordt een overtreding van de randvoorwaarden geconstateerd, dan leidt dat tot een korting op de bedrijfstoeslag.&lt;/p&gt;&lt;p&gt;Het spreekt voor zich dat ook in het nieuwe GLB bepalingen zijn opgenomen welke zien op controle en handhaving. In dit artikel geef ik een beknopte weergave van wat ons op dit punt in 2015 en de jaren daarna te wachten staat, waarbij ik met name de sancties zal behandelen, en wat een landbouwer kan doen om deze te voorkomen. Ook komen aan de orde de belangrijkste wijzigingen ten opzichte van het ‘oude’ GLB. Ik doe dit aan de hand van de toepasselijke verordeningen.&lt;/p&gt;&lt;h3&gt;Verordening 1306/2013&lt;/h3&gt;&lt;p&gt;Verordening (EU) Nr. 1306/2013 van het Europees Parlement en de Raad van 17 december 2013 regelt de financiering, het beheer en de monitoring van het nieuwe GLB. In titel V, met als opschrift ‘controlesystemen en sancties’, treffen we vooral algemene bepalingen aan welke zich richten tot de lidstaten, onder andere de verplichting tot het opzetten van een geïntegreerd beheers- en controlesysteem, zoals we dat ook kenden onder het ‘oude’ GLB.&lt;/p&gt;&lt;p&gt;Voor de dagelijkse praktijk zijn van belang art. 59 lid 6 (correctie van aanvragen in geval van een kennelijke fout[1] en art. 59 lid 7 ‘indien de begunstigde of zijn vertegenwoordiger de uitvoering van een controle ter plaatse verhindert, wordt de betrokken steun – of betalingsaanvraag afgewezen, behalve in gevallen van overmacht en uitzonderlijke omstandigheden’.&lt;/p&gt;&lt;p&gt;Voor zover ik heb kunnen nagaan is dit een nieuwe –rigide&lt;span class="Vet"/&gt;– sanctie welke ongetwijfeld voor jurisprudentie en smeuïge casuïstiek zal zorgen. Dat geldt ook voor de in art. 60 opgenomen omzeilingsclausule: natuurlijke personen of rechtspersonen die kunstmatig de voorwaarden&lt;span class="Vet"/&gt; hebben gecreëerd om voordeel te behalen uit – kort samengevat – het GLB, hebben hier geen recht op.&lt;/p&gt;&lt;p&gt;In de art. 96 tot en met 101 van Verordening (EU) 1306/2013 vinden we de algemene bepalingen inzake de naleving van randvoorwaarden en de randvoorwaardenkortingen. Deze korting wordt in de verordening aangeduid als ‘administratieve sanctie’.[2] Daarbij wordt evenals onder het huidige GLB, onderscheid gemaakt tussen niet-naleving als gevolg van nalatigheid (korting maximaal 5% en bij herhaling maximaal 15%) en opzettelijke niet-naleving (korting minimaal 20%, oplopend tot 100%). Deze bepalingen vinden een nadere uitwerking in de art. 37 t/m 41 van Verordening 640 / 2014.[3]&lt;/p&gt;&lt;p&gt;Nieuw is dat lidstaten een vroegtijdig waarschuwingssysteem kunnen opzetten voor bagatel-overtredingen. Alsdan kan vooreerst volstaan worden met een waarschuwing en het opleggen van de verplichting om de overtreding ongedaan te maken (Art. 99 lid 2). Dit moet binnen drie maanden na de constatering van de overtreding gebeuren (art. 72 Uitvoeringsverordening 809/2014) Het is mij niet bekend of de Staatssecretaris hier uitvoering aan zal geven.&lt;/p&gt;&lt;p&gt;Het is overigens de vraag of, bij gebreke van een waarschuwingssysteem, in bezwaar- en beroepsprocedures tegen een randvoorwaardenkorting, met succes kan worden betoogd dat had moeten worden volstaan met een waarschuwing in plaats van het opleggen van een korting. Kan een beroep worden gedaan op het (Europese) evenredigheidsbeginsel? In de preambule (onder (35)) van de hierna te behandelen Verordening 640/2014 is het volgende opgenomen ‘Wat de niet-naleving van de randvoorwaarden betreft, moet bij de vaststelling van administratieve sancties rekening worden gehouden met het evenredigheidsbeginsel. Administratieve sancties mogen alleen worden toegepast wanneer de landbouwer nalatig is geweest of met opzet heeft gehandeld, en moeten worden gedifferentieerd naargelang de ernst van de niet-naleving’.&lt;/p&gt;&lt;h3&gt;Verordening 640/2014&lt;/h3&gt;&lt;p&gt;Verordening 1306/2013 van het Europees Parlement en de Raad wordt nader uitgewerkt c.q. aangevuld in de gedelegeerde Verordening (EU) nr. 640/2014 van de Commissie . Op welke onderdelen de Raadsverordening wordt uitgewerkt, is tot in detail uitgewerkt in art. 1, het gaat hierbij om een breed toepassingsbereik.&lt;/p&gt;&lt;p&gt;Art. 3 stelt buiten twijfel dat de lidstaten bevoegd zijn om in voorkomende gevallen ook strafrechtelijk te handhaven. ‘De toepassing van administratieve sancties en de weigering of instelling van steun of bijstand in het kader van de onderhavige verordening&lt;span class="Vet"/&gt;laten de toepassing van strafrechtelijke sancties waarom het nationale recht eventueel voorziet, onverlet.’ Dit is conform de nationale jurisprudentie op dit punt.[4]&lt;/p&gt;&lt;p&gt;In de art. 5 tot en met 8 vinden we bepalingen over de identificatie van landbouwpercelen en de identificatie en registratie van betalingsrechten en de begunstigden Het betreft hier een nadere uitwerking van het geïntegreerd beheers- en controlesysteem. Hier is&lt;span class="Vet"/&gt;weinig nieuws onder de zon. Dat geldt ook voor de sancties op te late indiening van steunaanvragen en aanvragen in verband met betalingsrechten (korting 1% per dag, bij meer dan 25 dagen te laat wordt de aanvraag ‘niet-ontvankelijk’ geacht en wordt geen steun of bijstand aan de begunstigde verleend (Art. 13).&lt;/p&gt;&lt;p&gt;Onderstaand zal ik nader ingaan op enkele bepalingen waar naar mijn inschatting regelmatig een beroep op zal worden gedaan, ik zal de onderwerpen met tussenkopjes aanduiden.&lt;/p&gt;&lt;h3&gt;Wijziging van de aanvraag/hoe sancties te  voorkomen?&lt;/h3&gt;&lt;p&gt;Art. 15 bepaalt dat geen sanctie wordt opgelegd indien de begunstigde tijdig schriftelijk meedeelt dat de aanvraag onjuist is of onjuist is geworden sinds de indiening. Indien eenmaal een controle is verricht of is aangekondigd of de begunstigde op de hoogte is gesteld van de niet-naleving, dan sorteert een dergelijke mededeling uiteraard geen effect meer. Dit artikel ziet dus zowel op achteraf geconstateerde onjuistheden als op situaties waarin bijvoorbeeld na de indiening van de steunaanvraag nog wijzigingen optreden in het grondgebruik.&lt;/p&gt;&lt;p&gt;De bepaling heeft, als ik het goed zie, dezelfde strekking als art. 25 van Verordening 1122/2009[5] voor het huidige GLB, waarin een en ander werd gegoten in de vorm van een (gedeeltelijke) intrekking van de aanvraag. Deze bepaling vinden we nu terug in art. 3 Uitvoeringsverordening 809/2014 van de Commissie van 17 juli 2014. Het is mij niet geheel duidelijk wat het verschil is tussen het melden van een onjuistheid en het al dan niet gedeeltelijk intrekken van een aanvraag. In beide gevallen leidt dat immers tot een aanpassing van de aanvraag. Ik noem in dit verband ook art. 15 van Uitvoeringsverordening 809/2014, waarin is bepaald dat tot 31 mei van elk jaar nog straffeloos wijzigingen kunnen worden aangebracht in de opgegeven landbouwpercelen en betalingsrechten. Adviseurs doen er goed aan om hun cliënten op al deze mogelijkheden te wijzen.&lt;/p&gt;&lt;h3&gt;Te lage aangifte&lt;/h3&gt;&lt;p&gt;In het nieuwe GLB zou een landbouwer er belang bij kunnen hebben om niet alle landbouwpercelen op te geven. Door niet het gehele areaal op te geven zou een landbouwer immers in aanmerking kunnen komen voor een vrijstelling van de vergroeningsverplichtingen. Om dat te voorkomen is in art. 16 van Verordening 640/2014 bepaald dat als het verschil tussen de aangegeven oppervlakte en het totale areaal meer dan 3% bedraagt, een korting wordt opgelegd van maximaal 3% op het totale bedrag van de areaalgebonden rechtstreekse betalingen en bijstandsmaatregelen. Enigszins conservatief opgeven mag dus wel.&lt;/p&gt;&lt;h3&gt;Te hoge aangifte&lt;/h3&gt;&lt;p&gt;Een te grote oppervlakte opgeven om meer basispremie op te strijken mag uiteraard ook niet. Dan volgt een korting of uitsluiting van steun welke identiek is aan het huidige GLB. De korting bedraagt tweemaal het geconstateerde verschil indien dat verschil meer dan 3% of meer dan twee hectare, maar niet meer dan 20% van het geconstateerde areaal bedraagt. Bij meer dan 20% afwijking volgt algehele intrekking en bij meer dan 50% afwijking nog een extra sanctie (art 19). Deze rekenregels gelden ook bij een te hoge opgave van het vergroeningsareaal (art 28).&lt;/p&gt;&lt;h3&gt;Jonge landbouwers&lt;/h3&gt;&lt;p&gt;Het nieuwe GLB voorziet, zoals bekend, in extra betalingen aan jonge landbouwers[6]. Blijkt een jonge landbouwer achteraf niet aan de voorwaarden te hebben voldaan, dan wordt de steun voor jonge landbouwers niet betaald, dan wel volledig ingetrokken. Wanneer bovendien&lt;span class="Vet"/&gt;vast komt te staan dat er valse informatie is ingediend, komt daar nog een extra sanctie overheen ter grootte van 20% van het bedrag dat de betreffende landbouwer als betaling voor jonge landbouwers heeft of zou hebben aangevraagd. De term ‘valse informatie’ lijkt te impliceren dat er willens en wetens verkeerde gegevens zijn verschaft en dan is een dergelijke sanctie ook wel op haar plaats (Art. 21 Vo 640/2014.)&lt;/p&gt;&lt;h3&gt;Vergroening&lt;/h3&gt;&lt;p&gt;Verordening 640/2014 bevat ook sanctiebepalingen met betrekking tot de vergroeningseisen. Achtereenvolgens komen aan de orde de sancties op het niet-naleven van de gewasdiversificatie (Art. 24), de eisen inzake blijvend grasland (Art. 25) en de eisen inzake het ecologisch aandachtsgebied (Art. 26). Voor wat betreft de gewasdiversificatie worden de kortingen berekend aan de hand van een ingewikkelde formule die er op neer komt dat in geval van overtreding de vergroeningspremie wordt verminderd met 50% over het geconstateerde areaal bouwland vermenigvuldigd met een ‘verschilfactor’. Als ik het goed zie is dat het te hoog opgegeven areaal, gedeeld door het areaal bedoeld voor de overige gewasgroepen.&lt;/p&gt;&lt;p&gt;Een voorbeeld om een en ander te verduidelijken. Indien in het kader&lt;span class="Vet"/&gt;van gewasdiversificatie maximaal 75% van het geconstateerde areaal uit één hoofdgewas mag bestaan, dan zou dat bij een areaal van 100 hectare maximaal 75 ha mogen zijn. Stel, een landbouwer&lt;span class="Vet"/&gt;verbouwt op 85% van zijn areaal dat hoofdgewas, dan leidt dat tot een korting op de vergroeningspremie van (50% keer 10:25)= 20%.&lt;/p&gt;&lt;p&gt;Indien ook niet wordt voldaan aan de eis om maximaal 95% van het areaal met twee hoofdgewassen te betelen, dan worden de verschilfactoren als het ware bij elkaar opgeteld. Een min of meer vergelijkbare systematiek geldt voor overtredingen van de eisen inzake het ecologisch aandachtsgebied. Voor overtredingen van het verbod op het scheuren van blijvend grasland wordt daarentegen rechttoe-rechtaan de korting gerelateerd aan het areaal waarop de niet-naleving betrekking heeft.&lt;/p&gt;&lt;h3&gt;Verordening 809/2014&lt;/h3&gt;&lt;p&gt;Ook Verordening 809/2014 bevat bepalingen welke zien op de handhaving van het GLB. Naast de in het bovenstaande al aangestipte bepalingen over kennelijke fouten en intrekking van steunaanvragen, is in deze verordening tot in detail vastgelegd hoe lidstaten het GLB moeten controleren (waaronder begrepen hoe oppervlakten moeten worden gemeten), hoeveel controles moeten worden uitgevoerd en de rapportage hiervan. Deze bepalingen wijken niet wezenlijk af van wat onder het ‘oude’ GLB geldt en welke zich tot de lidstaten richten. In een bestuursrechtelijke procedure tussen een Nederlandse landbouwer en de Staatssecretaris zal er niet snel een beroep op worden gedaan.&lt;/p&gt;&lt;p&gt;Verder regelt deze verordening de intrekking van ten onrechte toegewezen betalingsrechten (art 23) en de al dan niet gedeeltelijke intrekking van steun (art 63). Op grond van laatstgenoemd artikel moet worden onderzocht welk bedrag zou moeten worden betaald op basis van de (gegevens aangeleverd bij de) betalingsaanvraag en welk bedrag moet worden betaald ‘na een onderzoek naar de subsidiabiliteit van de uitgaven in de betalingsaanvraag’. Indien het verschil tussen beide bedragen groter is dan 10% volgt een korting gelijk aan het verschil tussen beide bedragen, maar (uiteraard) berekend op basis van het bedrag waar de landbouwer recht op heeft. Deze sanctie wordt evenwel niet toegepast als de begunstigde geen schuld treft.&lt;/p&gt;&lt;p&gt;Tenslotte vermeld ik volledigheidshalve nog de art. 73 t/m 75, waarin is vastgelegd hoe administratieve sancties moeten worden toegepast en berekend.&lt;/p&gt;&lt;h3&gt;Afrondend&lt;/h3&gt;&lt;p&gt;De belangrijkste regels betreffende de handhaving van het GLB zijn opgenomen in drie (lijvige) verordeningen, waardoor het niet eenvoudig is om er kennis van te nemen. Met deze bijdrage hoop ik het zoeken enigszins te hebben vergemakkelijkt. Voor degenen die zich hebben beziggehouden met de handhaving en sanctiebesluiten onder het huidige GLB zullen veel bepalingen bekend voorkomen.&lt;/p&gt;</content><legacyfootnotes/><footnotes><footnote>* Mr. P. Stehouwer is (sinds 1 november 2014) verbonden aan BoutOveres Advocaten te Groningen.</footnote><footnote>1 Deze bepaling wordt nader uitgewerkt in art. 4 van Uitvoeringsverordening 809/2014.</footnote><footnote>2 Dit houdt in dat deze sanctie geen punitief karakter heeft, een en ander conform bestendige jurisprudentie van het Hof van Justitie van de Europese Unie, laatstelijk in het arrest van het Hof van 2 juni 2012 in de zaak C-489/10, Lukasz Marcin Bonda. Zie ook recent: CBB 22-10-2014, ECLI:NL:CBB:2014:400.</footnote><footnote>3 De criteria aan de hand waarvan het kortingspercentage (zowel bij nalatigheid als in geval van opzet) moet worden vastgesteld zijn omschreven in art. 38 van Verordening 640/2014. Van belang is of er al dan niet sprake is van een herhaalde niet-naleving, de omvang van de niet-naleving (zijn er verstrekkende gevolgen en zijn deze beperkt tot het landbouwbedrijf zelf), de ernst, en of de overtreding al dan niet een permanent karakter heeft.</footnote><footnote>4 O.a CBB 16-01 2013: ECLI:Nl:CBB:2013:BZ3424.</footnote><footnote>5 Deze verordening wordt ingetrokken met ingang van 1 januari 2015 (art. 43 Vo 640/2014).</footnote><footnote>6 Art. 50 en 51 Vo 1307/2013 en art. 49 en 50 Vo 639/2014.</footnote></footnotes><auteurs>mr. P. Stehouwer</auteurs><published>2014-12-13 16:59:27</published><modified>2014-12-13 16:59:27</modified><editiondate>2014-12-13</editiondate><htmlpath>https://denhollander.info/artikel/11713</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2015</searchword><id>12156</id><udhid>UDH:TvAR/12156</udhid><titel>Het einde van het melkquotum</titel><searchwords><searchword>TvAR 4/2015</searchword><searchword>UDH:TvAR/12156</searchword></searchwords><attachments><attachment><name>17350.pdf</name><extention>pdf</extention><url>https://denhollander.info/download/17350/ci</url></attachment></attachments><inleiding/><content>&lt;p&gt;Eindelijk is het dan zover. De melkquoteringsregeling is, na 31 jaar te hebben bestaan, afgeschaft. In de afgelopen weken was er veel aandacht aan het einde van dit tijdperk, zelfs tot aan het NOS-journaal toe. Geen aandacht is echter besteed aan wat het afschaffen van het melkquotum betekent voor allen die werkzaam zijn in het agrarisch recht en wat de gevolgen zijn voor het Tijdschrift voor Agrarisch Recht. &lt;/p&gt;&lt;p&gt;Een snel onderzoekje - niet wetenschappelijk onderbouwd - in het digitale archief van het tijdschrift laat zien dat vanaf 1985 (het begin van dit tijdschrift) het woord ‘melkquotum’ in 763 documenten voorkomt, het woord ‘superheffing’ in 444 documenten en de woorden ‘heffingvrije hoeveelheid’ in 234 documenten. &lt;/p&gt;&lt;p&gt;Uit deze cijfers volgt dat in de afgelopen 30 jaar het melkquotum voor juristen een belangrijk onderwerp is geweest De afschaffing van het melkquotum heeft dan ook gevolgen voor de werkgelegenheid voor de (agrarische) juristen. Het blijft voor juristen altijd maar weer de vraag of er regelgeving voor in de plaats komt, waarmee het werkaanbod blijft bestaan. De recente discussie over de Melkveewet biedt echter hoop. Om te voorkomen dat de afschaffing van het melkquotum tot een ongebreidelde groei van de melkveehouderij zou leiden, is eind vorig jaar een wijziging van de Meststoffenwet tot stand gekomen, de Wet verantwoorde groei melkveehouderij, kortweg de Melkveewet . Bij de behandeling van de wet in het parlement is aan de orde geweest dat in een AMvB zal worden neergelegd onder welke voorwaarden een bedrijf grondloos mag groeien. Op 29 maart 2015 is het ontwerp van de AMvB ‘Grondgebonden groei melkveehouderij’ aan de Eerste en Tweede Kamer aangeboden. Het lijkt er op dat de Staatssecretaris met dit ontwerp oog heeft gehad voor het werkaanbod van agrarische juristen. De regelgeving is onduidelijk en voor meerdere uitleg vatbaar. Het ontwerp heeft al onmiddellijk geleid tot een regen aan vragen. De kop in het dagblad de Boerderij van 10 april jl. is veelzeggend: &lt;span class="italic"&gt;AMvB is voorlopig vooral een puzzel.&lt;/span&gt; Niet alleen is de regeling op onderdelen niet duidelijk, ook biedt de wel duidelijke tekst voldoende stof voor procedures. Zo is bijvoorbeeld in het te wijzigen art. 70a Meststoffenwet een regeling opgenomen dat bepaalde verplichtingen niet van toepassing zijn als aangetoond wordt dat voor 7 november 2014 financiële verplichtingen zijn aangegaan, die tot een disproportionele financiële last leiden. Het roept reminiscenties op aan de Interimwet beperking varkens- en pluimveehouderijen en de Beschikking Superheffing. Juristen kunnen opgelucht ademhalen!&lt;/p&gt;&lt;p&gt;Voorts kan uit de cijfers worden afgeleid dat in de afgelopen 30 jaar het melkquotum een belangrijke bron is geweest voor artikelen en uitspraken in het Tijdschrift voor Agrarisch Recht. De vraag is wat er in het tijdschrift voor terug zal komen. De ontwikkelingen in het agrarisch recht laten echter zien dat er voldoende te schrijven en te publiceren blijft, zodat de redactie wat dat betreft de toekomst zonnig tegemoet ziet. Dat laat echter onverlet dat de redactie altijd openstaat voor suggesties of bijdragen van lezers. Als u als lezer geïnteresseerd bent om een bijdrage aan het tijdschrift te leveren in de vorm van een artikel of een noot bij een uitspraak, neemt u dan contact op met het redactiesecretariaat. Ook als u vindt dat een onderwerp te weinig aandacht krijgt in het tijdschrift, kunt u dit onder de aandacht brengen van de redactie. We zullen er voor blijven zorgen dat het tijdschrift gevuld blijft met interessante artikelen en rechtspraak, ook zonder het melkquotum. &lt;/p&gt;</content><legacyfootnotes/><footnotes><footnote/></footnotes><auteurs>mr. E.H.M. Harbers</auteurs><published>2015-06-04 15:28:24</published><modified>2015-06-04 15:28:24</modified><editiondate>2015-06-04</editiondate><htmlpath>https://denhollander.info/artikel/12156</htmlpath></article>
</articles></edition>
<edition>
    <articles>
        <article>
            <jaar>1992</jaar>
            <naam>Tijdschrift voor Agrarisch Recht</naam>
            <uitgave>11/223</uitgave>
            <aflevering>11</aflevering>
            <searchword>TvAR 11/1992</searchword>
            <id>6182</id>
            <udhid>UDH:TvAR/6182</udhid>
            <titel>ECLI:Ontwikkelingen in het pachtrecht</titel>
            <searchwords>
                <searchword>TvAR 11/1992</searchword>
                <searchword>UDH:TvAR/6182</searchword>
            </searchwords>
            <attachments>
                <attachment>
                    <name>1992_nr 11_Artikel_RodriquesLopes.pdf</name>
                    <extention>pdf</extention>
                    <url>https://denhollander.info/download/5976/ci</url>
                </attachment>
            </attachments>
            <inleiding>Het thema van de jaarvergadering van de Vereniging voor Agrarisch Recht (22 mei 1992,&#13;
                Bilthoven), ontwikkelingen in het pachtrecht, trok meer dan honderd belangstellenden.&#13;
                Een generatie geleden, in de jaren zestig wel te verstaan, leek het wel of agrarisch recht&#13;
                vereenzelvigd moest worden met pacht, later zou men kunnen zeggen met landinrichting&#13;
                (jaren zeventig). Thans, vÃ©Ã©l later, is het pachtrecht op basis van de Pachtwet 1958 voltooid,&#13;
                voornamelijk door middel van rechtspraak. Maar inmiddels is de samenleving&#13;
                waarin ook de verpachter en pachter leven, zeer sterk veranderd en is de pacht komen&#13;
                bloot te staan aan allerlei krachten en wel van belangengroepen, politici, (andere) ideologen&#13;
                en ook wetenschappers.
            </inleiding>
            <content>DE INVLOED VAN DE POLITIEK&#13;
                Prof. mr. A.H.T. Heisterkamp legt de nadruk op de politieke elementen in de discussie&#13;
                over pacht. De zittende pachters zijn dan zeer conservatief, de zittende verpachters revolutionair.&#13;
                Om de omvang van het pachtareaal bekommeren zij zich niet. Landbouwers en&#13;
                beleggers die niet zelf bij de pacht betrokken zijn, zouden interesse kunnen hebben voor&#13;
                een geliberaliseerde pacht. Een wetswijziging wordt dus verlangd en de voorstellen van&#13;
                regeringszijde vallen daarbij zeker niet uit de toon; daarin blijven de bestaande pachtverhoudingen&#13;
                gehandhaafd en worden nieuwe verpachtingen aantrekkelijker. Op een en ander&#13;
                gaat mr. J. in 't Veld (advocaat te Zwolle) in. Hij denkt vooral aan het belang van de&#13;
                verpachters onder wie zich toch ook vele agrarische ondernemers bevinden. De omvang&#13;
                van het pachtareaal houdt hem minder bezig.&#13;
                Eigenlijk moeten enkele categorieÃ«n landbouwers onderscheiden worden. Volgens ir.&#13;
                T.T. Wind (ex-Landbouwschap) bestaat de helft van de bedrijven van 40 ha uit gepacht&#13;
                land. De pachters in kwestie zouden van pachtliberalisatie ernstig te lijden hebben. Bij&#13;
                een vrije pachtprijs vindt hij een pachtduur van 30 jaar passend. Het rendement van de&#13;
                verpachter is te vergelijken met dat van bijvoorbeeld de verhuurder van een huis; bepalend&#13;
                zijn met name vraag, aanbod en mobiliteit. Onder het regime van de Wet Vervreemding&#13;
                Landbouwgronden lieten zwarte betalingen het bezwaar van de prijsbeheersing zien.&#13;
                Volgens L. Melse (Landpachters en hypotheekboeren) is het netto rendement van obligaties&#13;
                veelal niet veel hoger dan dat van verpachting, denk onder andere aan inflatie en&#13;
                inkomstenbelasting.&#13;
                Terloops stelt prof. mr. M.J.A. van Mourik de vraag waarom de terugloop van het&#13;
                pachtareaal zo te betreuren is. Het lijkt mij dat hij althans Ã©Ã©n spijker op de kop slaat. Wij&#13;
                zien de afkalving van het pachtareaal, gegeven wet, rechtspraak en economie. Elke wijziging&#13;
                in deze factoren beÃ¯nvloedt het pachtareaal en die wijziging geeft de resultante van&#13;
                hetgeen 'wij' willen aan. DE VERHOUDING VAN WETENSCHAP TOT POLITIEK; HET NUT VAN RECHTSVERGELIJKING&#13;
                Preadviseur mr. drs. P.A. de Hoog pleit in zijn pre-advies (Agr R, mei 1992, blz. 310)&#13;
                voor een wetenschappelijk onderzoek naar de wenselijkheid en de eventuele gevolgen&#13;
                van een aanpassing van het pachtsysteem. Volgens Heisterkamp zou wetenschappelijk&#13;
                onderzoek naar pachtdruk en dergelijke nauwelijks invloed hebben op het politieke lot&#13;
                van de pacht. Beslissend is de politieke waan van de dag en die staat thans in het teken&#13;
                van de liberalisering, terugtred van de overheid, vrije concurrentie tussen ondernemers&#13;
                e.d.&#13;
                Tot de wetenschap zou rechtsvergelijking behoren, zoals verricht door de heroverwegingscommissie,&#13;
                door prof. dr. ir. P.C. van den Ooit en door De Hoog, allen voornamelijk&#13;
                van de hand van zelf ontdekte hoofdpunten van de wettelijke regelingen van telkens zelf&#13;
                gekozen landen! Niet of nauwelijks sloegen zij acht op de betekenis van de bepalingen&#13;
                (dwingend, regelend, e.d.), de jurisprudentie, alternatieven, fiscaliteit (wel bij De Hoog),&#13;
                economie, etc.&#13;
                Inderdaad is de betekenis van rechtsvergelijking, zelfs indien zij op veel meer dan op&#13;
                trefwoorden is gebaseerd, in hoge mate dubieus. Ik voeg hier aan toe dat dit voor de gehele&#13;
                wetenschap geldt, ongeacht hoe men die definieert. Het is al moeilijk onderscheid te&#13;
                maken tussen waarneming en waarnemer, tussen feiten, argumenten, ideologie en emoties,&#13;
                causaliteit heeft soms niet meer dan suggestieve waarde, er zijn veel onbekende factoren,&#13;
                wij zijn gewend in modellen te denken en geven die in de eerste plaats een gaaf&#13;
                uiterlijk mee.&#13;
                Met verwijzing naar Scholten (Algemeen Deel) en Wiarda (over wetsgeschiedenis)&#13;
                geeft ook In 't Veld de betrekkelijke waarde van wetenschappelijke activiteit ten deze&#13;
                weer.&#13;
                Niettemin verwacht pre-adviseur mr. P.S.A. Overwater (advocaat en rentmeester) nog&#13;
                heel wat van wetenschappers, zelfs dat zij stelling nemen.&#13;
                We herkennen de wetenschappelijke benadering waar bijvoorbeeld pogingen worden&#13;
                gedaan verschijnselen, in ons geval de vermindering van het pachtareaal, te verklaren.&#13;
                Voor Van den Nooit is de wachttermijn (rechter verlengt pachtovereenkomst tot zes jaar&#13;
                na verkrijging door nieuwe verpachter, art. 43) de voornaamste oorzaak. Hij waarschuwt&#13;
                wel in het algemeen voor lichtvaardige vaststelling van causale verbanden. Sinds 1984&#13;
                beslist de verpachter of hij verlenging wenst van de overeenkomst met de pachter die de&#13;
                leeftijd van 65 jaar (heeft) bereikt (art. 38a). Is dat niet het geval, dan is verkoop van het&#13;
                object de volgende stap; de koper is gewoonlijk een boer die zijn bedrijf wil uitbreiden.&#13;
                Dan laat de pachtdruk zich duidelijk voelen. Het pachtprijspeil is veel te laag. De reactie&#13;
                van De Hoog is dat Van den Noort suggereert de wachttermijn af te schaffen en het voorlopig&#13;
                daarbij te laten. Zelf wil hij de positie van beide partijen analyseren en ook overigens&#13;
                onderzoeken. Hij erkent, met Overwater, dat het rendement van verpachting te laag&#13;
                is, maar hecht, anders dan Overwater, sterk aan de grondslagen van de huidige pachtwetgeving.&#13;
                Hij vindt dat de overheid de plicht heeft de pachter te beschermen. Voor Overwater&#13;
                geeft de economische realiteit de doorslag, hij denkt daarbij ook aan het melkquotum.&#13;
                De voorstanders van de, enigszins modieuze, liberalisatie worden op de vingers getikt&#13;
                door J. van Nispen. Liberalisatie betekent weldra kapitalisme met een minimum aan consideratie&#13;
                met andere dan financiÃ«le waarden. De problemen, met name die in het milieu,&#13;
                laten zich eerst later voelen. WAT WIL DE REGERING EIGENLIJK?&#13;
                Met de liberalisatie is reeds een begin gemaakt, constateert Heisterkamp met verwijzing&#13;
                naar de wijziging van de Pachtwet in 1984 (65-jarige pachter, zie boven), de komende&#13;
                pachtbeheersovereenkomst, de te verwachten herziening van de pachtnormen, de gedachten&#13;
                over de afschaffing van de grondkamers. Een dergelijk begin van liberalisatie behoeft&#13;
                niet te betekenen dat het gevolgd wordt door openlijke en consequente liberalisatie. De&#13;
                ontwikkeling laat zich niet duidelijk typeren. En de voorstellen waarmee de regering&#13;
                thans is gekomen, wijzen ook al niet in een bepaalde richting. Zou de regering het openbreken&#13;
                van de gehele pacht op het oog hebben? Of, met handhaving van de bestaande&#13;
                verhoudingen, enig nieuw recht creÃ«ren? Of alleen suggereren liberalisatie in de praktijk&#13;
                te brengen? Zelfs liberalisatie kan van alles betekenen, voegt mr. H. Stein (advocaat te&#13;
                Zwolle) hieraan toe. Overwater krijgt de indruk dat het kabinet de afneming van de pacht&#13;
                wil tegengaan en tegelijk de bescherming van de pachter handhaven! De Hoog verdenkt&#13;
                de regering van experimentele activiteit. Ten slotte komt Heisterkamp op dezelfde omineuze&#13;
                gedachte als Overwater en (iets minder openlijk) De Hoog dat het stelsel van de&#13;
                kortdurende pacht bedoeld is als een overgangsmaatregel om de regering de tijd te geven&#13;
                een algehele herziening van de pachtwetgeving voor te bereiden.&#13;
                Gelukkig is een wetsontwerper van het Ministerie van Landbouw in de zaal, mr.&#13;
                W.R.J. van den Hende. Hij vertelt dat de ideeÃ«n uit de sfeer van het beleid afkomstig zijn.&#13;
                De voorstellen zijn ingegeven door de wens de pacht aan te passen naar aanleiding van de&#13;
                heroverweging; de structuurnota landbouw en Europese ontwikkelingen.&#13;
                DE KWALITEIT VAN DE WETGEVING&#13;
                Veel wetgeving is van slechte kwaliteit. Van Mourik geeft als voorbeelden de regeling&#13;
                van de superheffing (wet in materiÃ«le zin) en het komende erfrecht (NBW; kinderen en&#13;
                langstlevende). Volgens Overwater is deze kwalificatie zeker van toepassing op de voorstellen&#13;
                tot wijziging van de Pachtwet.&#13;
                GEEN AFSCHAFFING PACHTWET&#13;
                Het lijkt mij onwaarschijnlijk dat iemand met enig inzicht in en enige kennis van burgerlijk&#13;
                recht de afschaffing van de Pachtwet zou aanbevelen dan wel de niet-opneming van&#13;
                pachtrecht in het NBW. Voor alle zekerheid stelt mr. D.M.H.M. van Dijk dat afschaffing&#13;
                van de Pachtwet uit den boze is; hij maakt de vergelijking met arbeids- en huurovereenkomsten.&#13;
                Stein grijpt terug in de historie. Het Pachtbesluit 1941 noemt hij zeer goed en&#13;
                dat kan men volgens hem in het algemeen ook nog wel zeggen van de Pachtwet. Hij wijst&#13;
                in de eerste plaats op het vereiste van de schriftelijke vorm en de regeling van de duur,&#13;
                met inbegrip van verlenging en indeplaatsstelling; hij rekent ook het voorkeursrecht en&#13;
                zelfs het melioratierecht hiertoe. Hij slaat het rechtvaardigheidsgehalte van de Pachtwet&#13;
                veel hoger aan dan van de wettelijke regeling van de huur. Wel vindt hij de handhaving&#13;
                van het algemeen landbouwbelang, zoals ingegeven door de toenmalige agrarische samenleving,&#13;
                reeds geruime tijd zinloos. KORTDURENDE PACHT&#13;
                De zogenaamde liberalisering spreekt het sterkst bij de kortdurende pacht van los land,&#13;
                die toch ook wel 12 jaar kan duren. Opvallend voor Heisterkamp is dat het systeem van&#13;
                12 jaar en vrije prijs vatbaar is voor toepassing door iedereen, al geeft de MvT het aan als&#13;
                aantrekkelijk voor een boer die zijn bedrijf beÃ«indigd heeft en aldus aan een oudedagsvoorziening&#13;
                toekomt. Ook de belegger kan echter de figuur hanteren. Hij kan natuurlijk&#13;
                ook een hoeve op deze wijze verpachten door het gebouw buiten de pacht te houden&#13;
                en in rekening te brengen bij de bepaling van de (vrije) pachtprijs. (Trouwens, ook de&#13;
                boer uit de MvT kan dit laatste doen.) Kortom, wat de regering beoogt is niet duidelijk.&#13;
                PACHTPRIJS HOOFDZAAK&#13;
                In het algemeen zal iedere wijziging die recht doet aan de belangen van beide partijen, te&#13;
                herleiden zijn tot de hoogte van de pachtprijzen en de waarden van de grond (voorkeursrecht),&#13;
                aldus Van Dijk. De pachtprijs moet behoorlijk omhoog en de pachter is in staat en&#13;
                bereid de verhoging te betalen, mits hij kan rekenen op een goede regeling van de duur,&#13;
                inclusief verlenging en indeplaatsstelling. Hij weet dat hij niet meer zal hebben te vrezen&#13;
                voor pogingen van de verpachter zich van hem te ontdoen.&#13;
                Voor J.B.F. Bosch van Rosenthal is verhoging van de pachtprijs vanzelfsprekend. Het&#13;
                rendement van de verpachter is ongeveer 1%. De pachter heeft dus ook veel lagere produktiekosten&#13;
                dan de boer-eigenaar.&#13;
                Toch bestaat ook de opvatting dat de pachter niet bestand is tegen een hogere pachtprijs.&#13;
                Zo zet Melse, zelf boer, uiteen en wel aan de hand van cijfers van het LEI, dat een&#13;
                agrarische ondernemer een vergoeding voor zijn arbeid krijgt in de orde van nihil. Hieruit&#13;
                volgt dat de pachter geen hogere pachtprijs kan betalen. Ik merk even op dat de genoemde&#13;
                cijfers - f 48 000 inkomen per jaar voor akkerbouwers, f 78 000 voor melkveehouders -&#13;
                inclusief de rente op eigen vermogen waren. Zeker indien daarmee bedoeld is een fictief&#13;
                rendement van de belegging in grond en gebouwen, zou de conclusie juist zijn voor&#13;
                ondernemers-eigenaren, niet voor pachters.&#13;
                Spreker krijgt wel bijval van Stein. Deze ziet wel in dat de pachtprijs te laag is, maar&#13;
                kan niet ontkomen aan de indruk dat het bestaan van de pachtboer aan de moeilijke kant&#13;
                is.&#13;
                Met een uitbreiding van de adviescommissie voor het grond- en pachtprijspeil stelt&#13;
                J.L.M. Kapteyn zich een geschikt onderhandelingsforum voor. De commissie zou een&#13;
                systeem kunnen formuleren dat gunstig is voor de partijen en voor de grond.&#13;
                VOORKEURSRECHT EN PRIJS&#13;
                Heel veel is te doen over het verschil in waarde tussen onverpacht en verpacht land. Dit&#13;
                wordt veroorzaakt door de uitzonderlijk hoge prijs van on verpachte grond als gevolg van&#13;
                schaarste, zegt Melse die vergelijkt met het prijspeil in Frankrijk, de Verenigde Staten en&#13;
                Canada; ook het voorkeursrecht speelt een rol, zeker als er geen wachttermijn is (art. 43,&#13;
                vergelijk Van den Nooit, boven). Volgens ir. L.R. Vollebregt verkijkt men zich op de opbrengsten van
                kleine oppervlakten die worden aangekocht voor bedrijfsvergroting. De&#13;
                marginale waarde mag men niet hanteren voor hele bedrijven. O verwater spreekt dit tegen.&#13;
                Tevens acht hij het onjuist dat de waarde zozeer afhangt van het voortbrengend vermogen&#13;
                van de grond, uitgedrukt in geld. Volgens mr. F.H. Schraven zijn de hoge prijzen&#13;
                te verklaren door de aankopen van landbouwers wier grond tegen verkeerswaarde is onteigend.&#13;
                Een en ander geniet de voorkeur boven verwerving van voordeel via onteigening&#13;
                door beleggers (tenzij de gelden wederom in de landbouw worden geÃ¯nvesteerd).&#13;
                Van Dijk ziet geen bezwaar in betaling van de waarde in het vrije verkeer door de&#13;
                pachter die van zijn voorkeursrecht gebruik maakt. Dan doet geen probleem zich voelen&#13;
                indien de ex-pachter op zijn beurt na korte tijd tot verkoop overgaat. Ook Stein vindt dat&#13;
                en ziet dus van het voorgestelde art. 56i (winstafrekening, anti-speculatiebepaling) de&#13;
                overbodigheid in.&#13;
                DE GRONDKAMERS&#13;
                Sommigen, ook ten departemente, voelen voor de afschaffing van de grondkamers, zo&#13;
                ook Overwater. Toch is aan de grondkamers, ook weer in de regeringsvoorstellen, een&#13;
                functie toegedacht, bij voorbeeld de constatering of een beoogd pachtobject in het verleden&#13;
                voorwerp van de voorgestelde kortstondige pacht is geweest.&#13;
                Als taken van de grondkamers ziet Van Dijk vooral de vaststelling en goedkeuring van&#13;
                pachtprijzen en koopprijzen (voorkeursrecht). Bovendien zouden zij pachtovereenkomsten&#13;
                en wijzigingsovereenkomsten moeten registreren. Voor toetsing van bepalingen die&#13;
                geen betrekking hebben op prijzen en waarden, zijn de grondkamers veel minder geschikt&#13;
                gebleken. Hierbij sluit de mening van Stein aan die zeker de landbouwkundige toetsing&#13;
                wil zien verdwijnen.&#13;
                PRODUCTIERECHTEN&#13;
                Pacht (en maatschap), daar wijst mr. L.P.J. Mertens op, zijn zeer bruikbaar om melk- en&#13;
                mestquota over te dragen. Van Dijk noemt nog bieten en aardappelen. Hij is van oordeel&#13;
                dat produktierechten niet in de Pachtwet zullen moeten worden geregeld. De rechtspraak&#13;
                vindt zonodig wel goede oplossingen en zal dat wel blijven doen.&#13;
                DE RECHTSPRAAK&#13;
                In het pachtrecht is de jurisprudentie van grote betekenis, zie zojuist nog Van Dijk die wil&#13;
                dat dat zo blijft en dus niets voelt voor teveel details in nieuwe pachtwetgeving. Die&#13;
                rechtspraak is zeer feitelijk van aard en leent zich dus minder voor cassatie. Stein denkt&#13;
                ook aan een organisatorisch probleem. Cassatie gaat zo nodig gepaard met verwijzing&#13;
                naar een ander Hof. Er zou dus ook bij een ander Hof dan dat van Arnhem een pachtkamer&#13;
                moeten worden ingesteld.&#13;
                Interessant is een suggestie van In 't Veld. De rechter moet veel naar billijkheid beslissen&#13;
                en doet dat ook, doch te veel met de belangen van de pachter als uitgangspunt. Ad art. 38 (verlenging in
                het algemeen) zou hij niet slechts bij uitzondering toe moeten geven&#13;
                aan het belang van de verpachter bij het pachtvrij krijgen van de zaak, ad art. 41 lid 2 onder&#13;
                b zou hij minder strenge eisen kunnen stellen aan de betekenis van het eigen gebruik&#13;
                aan verpachterszijde, ad art. 43 zou hij dikwijls (zie lid 2 over bevoegdheid tegenover lid&#13;
                1 over verplichting) niet tot een wachttermijn of een minder langdurige kunnen komen,&#13;
                ad art. 49 en 54 (indeplaatsstelling) zou hij veel meer aandacht aan de belangen van de&#13;
                verpachter moeten besteden (ook volgens Stein) en zich niet moeten beperken tot diens&#13;
                belang bij een niet al te slechte pachter. Hij zou zich daarbij telkens moeten verdiepen in&#13;
                de eventueel reÃ«le plannen van de verpachter. Redelijkheid en billijkheid kunnen thans&#13;
                toch dwingend recht terzijde stellen (Boek 6, art 2, BW, ook art. 248). In plaats van een&#13;
                als tijdelijk bedoelde pachtovereenkomst vast te leggen zou hij juist het einde daarvan&#13;
                kunnen vaststellen en de verpachter kunnen veroordelen tot restitutie van het teveel betaalde.&#13;
                DE HUUR VAN BEDRIJFSRUIMTE ALS VOORBEELD&#13;
                Een voorstel van Heida bij de wijziging van het pachtrecht een voorbeeld te nemen aan&#13;
                de huur van bedrijfsruimte valt bij In 't Veld in goede aarde, even als bij Overwater die&#13;
                aan kantoorgebouwen denkt, terwijl Van Dijk zich daar ten minste een voorstelling van&#13;
                kan maken.&#13;
                SLOTWOORD&#13;
                De regering is gekomen met voorstellen tot wijziging van de Pachtwet. In een bijeenkomst&#13;
                van de Vereniging voor Agrarisch Recht ontmoeten honderd kenners van het&#13;
                onderwerp, variÃ«rend van vertegenwoordigers van deelbelangen, beoefenaren van vrije&#13;
                beroepen, bestuurders, rechters en (andere) onafhankelijke denkers elkaar. Zij gaan serieus&#13;
                in op elk onderdeel van de voorstellen, in ieder geval de pre-adviseurs. De conclusies&#13;
                zijn dat bepaalde elementen onder bepaalde voorwaarden de moeite waard zijn, dat andere&#13;
                problemen, onrust en onzekerheid zouden veroorzaken en dat enkele zelfs onbruikbaar&#13;
                zijn. Dan kijk ik terug op een wel bestede dag en weet dat we die voorstellen in het archief&#13;
                moeten bijzetten en opnieuw moeten gaan denken.&#13;
                Zo kom ik terug bij mijn eigen gedachten, zoals die zich de laatste jaren zijn gaan aftekenen&#13;
                en ook nog niet een vaste vorm vertonen. Welnu, op enkele uitzonderingen (art.&#13;
                57, art. 58) na bestaat de Pachtwet uit dwingend recht, voornamelijk ter bescherming van&#13;
                de pachter. De samenleving heeft zich los gemaakt van de staat waarin zij verkeerde toen&#13;
                de Pachtwet vrij algemeen aanvaard werd. De kloof (discrepantie) uit zich in de afkalving&#13;
                van het pachtareaal. De oorzaak is dat de wet, dikwijls nog versterkt door de rechtspraak&#13;
                (!), veel meer tegemoet komt aan de belangen van de pachter dan aan die van de verpachter.&#13;
                De natuur is sterker dan de leer, de natuurwet is sterker dan de wet van Kroon en Staten-&#13;
                Generaal, de natuur heet economie, kapitalisme, hebzucht, de mens in de&#13;
                streekroman. We moeten - dus - beginnen bij een vrije pachtprijs, volledige partij-autonomie,&#13;
                geen toetsing. Ook de landbouwkundige toetsing moet verdwijnen. Haar werkelijke&#13;
                betekenis is nooit gebleken, er zijn bijna geen uitspraken. HÃ¨t algemeen belang bestaat niet, er zijn
                vele, zogenaamde, algemene belangen die&#13;
                dikwijls op zeer slechte voet met elkaar staan. Een van de algemene belangen zou het algemene&#13;
                landbouwbelang kunnen zijn, maar ook dat bestaat niet. Het valt uiteen in zeer&#13;
                strijdige belangen zoals dat bij het inkomen van de producent, dus op korte termijn bij&#13;
                overproduktie, schade aan natuur en milieu. Parallel met dat inkomensbelang lopen de&#13;
                belangen van de agrarische werktuigbouw, agrarische chemie en dus ook agrarisch bankwezen.&#13;
                De toetsing op buitensporige pachtersverplichtingen is overbodig, omdat die bedingen&#13;
                kunnen worden bestreden aan de hand van het verbintenissenrecht in het algemeen en met&#13;
                inschakeling van de rechter. Kortom, de drievoudige toetsing (art. 5) kan geheel verdwijnen.&#13;
                Het dwingende recht beschermt niet alleen (meestal) de pachter, het maakt ook alle&#13;
                pachtovereenkomsten vrijwel uniform; de voornaamste verschillen liggen in de partijen&#13;
                en het object. Dit vormt een voorwaarde voor de toetsbaarheid, zeker voor de toetsing&#13;
                van de prijs. Met het verdwijnen van de toetsing vervalt de noodzaak van heel veel dwingend&#13;
                recht, misschien zelfs van alle dwingend recht.&#13;
                De essentie van mijn voorstel is dus afschaffing van alle toetsing en, om het zo te zeggen,&#13;
                wijziging van art. 57 in: Van alle bepalingen van deze wet kan bij overeenkomst&#13;
                worden afgeweken.&#13;
                We zullen dan zien dat de praktijk de Pachtwet nuttig tot zeer nuttig vindt. In sommige&#13;
                gevallen zal blijken dat de wet de gehele positie van partijen bepaalt, in andere zal de&#13;
                duur en/of het beheer van het object anders worden geregeld. Soms zal de indeplaatsstelling&#13;
                worden uitgesloten, soms het voorkeursrecht, misschien zelfs het melioratierecht; of&#13;
                partijen zullen een alternatief bedenken. Maar altijd zal de overeenkomst een evenwicht&#13;
                vertonen.&#13;
                Met al het aanvullende pachtrecht, dus met contractuele bescherming van de pachter in&#13;
                plaats van de huidige wettelijke bescherming, zal de pachtprijs dienovereenkomstig hoog&#13;
                zijn. In het algemeen zal de pachtprijs de resultante zijn van de positie van partijen op de&#13;
                zojuist genoemde en andere punten.
            </content>
            <legacyfootnotes/>
            <footnotes>
                <footnote/>
            </footnotes>
            <auteurs>Mr. D.L. Rodrigues Lopes</auteurs>
            <published>1992-07-20 00:00:00</published>
            <modified>1992-07-20 00:00:00</modified>
            <editiondate>1992-07-20</editiondate>
            <htmlpath>https://denhollander.info/artikel/6182</htmlpath>
        </article>
    </articles>
</edition>
